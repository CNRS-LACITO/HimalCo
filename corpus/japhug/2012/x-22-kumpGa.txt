iʑora nɤki, iɕqha pɯ-fɕɤt-ti nɯra, sɯŋgɯ ku-nɯ-rɤʑi-nɯ ɕti.
kumpɣa kɤ-ti ci tu tɕe,
kumpɣa nɯnɯ tɕe kɯm ɯ-rkɯ zɯ pɣa kɯ-tu kɤ-ti ɲɯ-ŋu tɕe,
ɯnɯnɯ tɕe, tɯrme tɯʑo chɯ-kɤ-nɯ-χsu ŋu (absence d'ergatif - generic)
tɕe nɯnɯ jiaqin ŋu. ma nɯnɯ iɕqha nɯ, kumpɣa ci tu tɕe, 
nɯnɯ kumpɣa nɯnɯ ɯ-mdoʁ nɯ mɤ-fse mɤ-raŋ ʑo me 
tɕe kumpɣa mu nɯnɯ tɕe, nɤkinɯ,
tɕetu ɯ-rwarwa nɯra xtɕi.
xtɕi cho ndɯβ, tɕe nɯ ɣɯrni ʑo
tɕe nɤki ki kɯ-fse ɯ-rqopa nɯnɯ pjɯ-kɯ-ɴqoʁ nɯ me.
ma nɯnɯ kumpɣa mu ŋu.
tɕe kumpɣa mu nɯnɯ wuma ʑo ʑo sthɯci chɯ-wxti mɤ-cha.
stu ʑo kɯ-wxti nɯ shiwujin kɯ-fse,
kɯβde-tɯrpa kɯmŋu-tɯrpa jamar ma tu-zɣɯt mɤ-cha ma
tɕe pjɯ́-wɣ-χsu tɕe χsɯ-sla jamar pjɯ́-wɣ-χsu 
nɯ-ʁaʁ, tɤ-ŋgɯm nɯ ɲɯ́-wɣ-sɯɣʁaʁ tɕe nɯ nɯ-ʁaʁ ɯ-qhu 
χsɯ-sla jamar tɤ-tsu tɕe tɕendɤre 
tɕe tɕetu rwarwa ra ɲɯ-ɣɯrni tsɣaʁtsɣaʁ ʑo ki ɯ-mɲaʁ ɯ-rkɯ cho  ɯ-rna kɯ-fse nɯra (ideoph)
mɤʑɯ ʑo ɲɯ-ɣɯrni ŋu tɕe nɯ tɕu tɕe tɕe ʑatsa rɤŋgɯm tu-pe ŋu. （快要下蛋的样子了）
nɯ tɕu tɕe tɕe nɤkinɯ, tɕe ɯ-kɤ-ti ra kɯnɤ mɤ-naχtɕɯɣ ma 
nɤki, xtɕi-nɯ ri tɕe, tɕri nɤ tɕri tu-ti-nɯ ŋu ri 
thɯ-wxti tsa tɕe qrotnɤqrot tu-ti-nɯ ŋu tɕe tɕe nɯnɯ 
kumpɣa mu ŋu tɕe, nɯnɯ tɕe nɯra nɯ-ɣɯrni ri ɯ-qhu ʑatsa ritɕi
tɕe tɯ-rɤŋgɯm chɯ-ʑe ŋu.
kumpɣa mu nɯ, kumpɣa phu kɯ-tu kɯ-rɤŋgɯm tɕi tu,
phu kɯ-me kɯ-rɤŋgɯm tɕi tu.
nɤkinɯ, qɤj ɲɯ́-wɣ-mbi tɕe cho jima ra ɲɯ́-wɣ-mbi qhe tɕe nɯ
chɯ-rɤŋgɯm ɣɯ ɯ-rɤɣ nɯ jɤ-azɣɯt qhe tɕe chɯ-nɯ-rɤŋgɯm ɕti.
tɕe nɯnɯ kumpɣamu nɯ, ʁnɯ-sŋi tɕe ci kɯ-rɤŋgɯm ɣɤʑu,
χsɯ-sŋi jamar tɕe ci ma mɤ-kɯ-rɤŋgɯm ɣɤʑu
ɯnɯ kɯ-fse nɯnɯ tɤ-rʑaʁ kɯ-rɲɟi ɲɯ-rɤŋgɯm.
sɲɯkuku ʑo tɤ-ŋgɯm tɯ-rdoʁ ntsɯ chɯ-kɯ-lɤt ci ɣɤʑu tɕe.
ɯnɯnɯ tɕe tɯ-sla jamar tha-lɤt /nɤ/ qhe tu-nɯ-na ɲɯ-ŋu 
tɕe tu-nɯna qhe nɯnɯ tɤ-rʑaʁ kɯ-zri tsa ci tu-nɯna nɯ ɯ-qhu ri qhe 
li nɯ kóʁmɯz nɤ li tɯ-rɤŋgɯm chɯ-ʑe ɲɯ-ŋu
tɕe ftɕar tɕe wuma ʑo ɲɯ-rɤŋgɯm qartsɯ tɕe kɯ-dɤn mɯ́j-rɤŋgɯm
ma ɲɯ-mɯɕtaʁ.
tɕe nɯnɯ kumpɣamu ŋu.
tɕe kumpɣa kɯnɤ ɯ-mdoʁ rcanɯ, mɤ-fse mɤ-raŋ ʑo me
nɯ ʑo ŋu kɤ-ti, kɯ-rɤsta me. (“是那样的”没有办法说，没有固定的颜色)
ma ɯʑo kɯ-ŋu nɯ kɯ mɯ́j-nɤsci ri ɯciqa ʑaka ɯ-mdoʁ ɣɤʑu. （他生来的毛颜色不会改变，本来都有各种颜色的）
kumpɣa phu nɯ tɕe tɕendɤre, nɤkinɯ, mpɕɤr.
tɕe ɯ-muj nɯra wuma ʑo mpɕɤr tɕe ɯ-rqopa ɯ-mke nɯra,
ɯ-muj nɯra koŋla ʑo mpɕɤr tɕe a-pɯ-ŋu,  rmɤβja ɣɯ tsa fse wo.
ma ri ɯ-jme nɯnɯ kɯ-ɲɯ-ɲaʁ ʑo ŋu.
kɯ-ɲɯ-ɲaʁ ʑo tɕe nɯ ɯ-jme ɣɯ ɯ-muj nɯ ɲɯ-zri.
ɲɯ-zri qhe ɯ-taʁ ri tu-ɕe qhe ʑɯrɯʑɤri qhe pjɯ-ɴqoʁ kɯ-fse qhe
nɯ kɯ-fse ŋu tɕe, ɯ-βri ra nɤmbju ʑo tɕe,
kɯ-ɤɣɯrnɯɕɯr kɯ-fse kɯ-qarŋe kɯ-fse,
ɲɯ-ɤtʂoʁloʁ tɕe, nɯ ɯ-mdoʁ wuma ʑo ɲɯ-mpɕɤr.
ma, nɯ-mi nɯnɯra kɯnɤ li nɯ-muj ɯ-mdoʁ a-mɤ-pɯ-naχtɕɯɣ qhe 
nɯ-mi nɯra ɯ-mdoʁ kɯnɤ li mɯ́j-naχtɕɯɣ. (如果羽毛的颜色不一样的话，那么脚趾的颜色也不一样）
ma nɯnɯ kumpɣa phu ŋu tɕe,
kumpɣa phu nɯ kɯnɤ chɯ́-wɣ-χsu, 
nɯ-ʁaʁ ɯ-qhu χsɯ-sla jamar tɤ-tsu ri tɕe tɕe tɯ-mbri tu-ʑe ɲɯ-ŋu.
tɕe nɯ tɯtɯrca tu-kɯ-ʁaʁ nɯ kumpɣaphu nɯnɯ tɤ-mbri tɕe
tɕe nɤki, soz tɯmtɕi ri ci tu-mbri.
saχsɯ ri ci tu-mbri,
tɕe ɕɤχcɤl ʑo ri tu-kɯ-mbri ci ɣɤʑu.
ma nɯnɯ mɤʑɯ lu-fsoʁ ɕɯŋgɯ ri ci tu-mbri ɲɯ-ŋu tɕe,
kɯɕɯŋgɯ tɕe tɯtshot pɯ-me tɕe,
kɤ-nɯmtɕi kɯ-ra ra tɕe nɯ kumpɣa tɤ-mbri nɯnɯ ɲɯ-sɤŋo-nɯ
tɕe nɯ tɤ-mbri tɕe tu-rɤru-nɯ pɯ-ŋgrɤl ma
nɯ kumpɣaphu ŋu.
kumpɣaphu nɯ wxti tɕe nɯnɯ kɯɕnɯ-tɯrpa kɯrcɤ-tɯrpa jamar chɯ-zɣɯt ɲɯ-cha.
kumpɣaphu nɯ tɯ-mbri ta-ʑa ri tɕe tɕe, nɤkinɯ
kɯ-mɤku tu-mbri-nɯ tɕe ɯ-rqo nɯ mɯ́j-khɯ tɕe.
ɯ-rqo kɤ-kɯ-ndzi ɲɯ-fse, tu-ɣɤqrɤβqrɤβ kɯ-fse ɲɯ-ŋu ri, 
ʑɯrɯʑɤri tɕe tɕendɤre ɯ-skɤt nɯ tu-tu-mpɕɤr ʑo ŋu (intensif redp)
ma nɯnɯ kumpɣa phu ŋu tɕe, 
kumpɣa phu nɯ tɯ-mbri ta-ʑa ɯ-qhu, 
sqamŋɤ-rʑaʁ jamar ri tɕe tɕe tɯtɯrca nɯ-kɯ-ʁaʁ kumpɣamu nɯ tɯ-rɤŋgɯm chɯ-ʑe ɲɯ-ŋu.
ma nɯ kɯ-fse, tɕiʑo χpɤltɕin ci nɯ-nɯ-sɯɣʁaʁ-tɕi tɕe,
tɕeri kɯmŋu ma mɯ-nɯ-ɬoʁ.
sqamŋɯz kɤ-sɯ-ɕɯm-tɕi ri, kɯmŋu ma mɯ-nɯ-ʁaʁ.
tɕe nɯnɯreri, kɯmŋu ma mɯ-nɯ-ʁaʁ ɯ-qhu tɕe,
tɕe χsɯm nɯ nɯ-rɤmbi-tɕi tɕe
tɕiʑo ni ʁnɯz kumpɣa mu, tɕe kɯ-ɲaʁ ci cho kɯ-wɣrum ci pɯ-tu nɯnɯ nɯ-ta-tɕi tɕe, nɯnɯ thɯ-nɯ-χsu-tɕi pɯ-ŋgrɤl ma （我们留下了两只）
ma jinde tɕe ku-χsu-j me kɯ-ɲo ntsɯ tu-ndza-j ɕti ma （现成的蛋）
tɕe nɯ kɯ-fse ɲɯ-ŋu tɕe, 
kumpɣa thɯ-rɤŋgɯm tɕe, ɯ-ŋgɯm nɯ kú-wɣ-sɯ-ɕɯm tɕe, nɤki,
22 tian, ɣnɤsqamnɤ-rʑaʁ tɤ-tsu tɕe tɕendɤre ɲɯ-ʁaʁ ɲɯ-ŋu.
nɯ mɤɕtʂa nɯ tɤ-mu nɯ kɯ ku-ɕɯm ɲɯ-ra.
tɕe tu-rɯndzɤtshi rca, nɯnɯ li ɯ-βri ɲɯ-ʁnɤt ma rca
mɯ-ɲɯ́-wɣ-ɣɤmthu ʑo rca, （把它身体弄得很虚弱）
ɯ-βri ra tɤ-kɤ-ɣle ʑo tu-fse ɲɯ-ŋu.
ɲɯ-ɤʁzrɤwɤlu ʑo ɲɯ-ra （羽毛乱蓬蓬、不光滑）
tɕe ʑɯrɯʑɤri tɕe chɯ́-wɣ-χsu tɕe nɯnɯ ɯ-rme nɯ lonba chɯ-nɤsci ɲɯ-ra 
tɕe nɯnɯ ku-ɕɯm nɯ kɯnɤ ɲɯ-ɴqa tɕe ɯʑo ɣɯ ɲɯ-sɤɣdɯɣ ɲɯ-ŋu ma nɯ ɯ-ʁar nɯ ɯ-pa ri pjɯ-rke tɕe nɯ
ɯ-sta kɯ-mpja ʑo tú-wɣ-βzu ɲɯ-ra
tɕe nɯre chɯ-rɤŋgɯm ɲɯ-ŋu.
tɕe nɯ kumpɣa ŋu.






