tɕe kɯɕɯŋgɯ tɕe, nɤkinɯ, qala ci pjɤ-tu, kɯrtsɤɣ ci pjɤ-tu.
tɕe qala nɯ wuma ʑo pjɤ-ɕqraʁ tɕe,
tɕendɤre ɯ-zda ra pjɯ-nɯβle ntsɯ pjɤ-ŋu.
tɕe tɯ-ɣjɤn tɕe tɕe qala nɯ βɣa ɯ-pa zɯ lo-ɕe.
βɣa ɯ-pa zɯ lo-ɕe tɕe tɕe nɯtɕu chɤ-nɯkhɤlɤmdzɯmdzɯ tɕe tɕe pjɤ-rɤʑi.
tɕe nɯ jamar tɕe kɯrtsɤɣ ci jo-ɣi.
tɕendɤre "a-ʁi /kala/ qala nɯtɕu tɕhi ɲɯ-tɯ-nɤme ŋu?" to-ti
tɕe qala kɯ "wo a-pi, a-xtu ɲɯ-mŋɤm tɕe kɯreri pjɯ-rɤɣrɯ-a ŋu" to-ti.
"pjɯ-rɤɣrɯ-a ŋu ma a-xtu ɲɯ-mŋɤm tɕe ki tu-kɯ-fse phɤn ɲɯ-ti-nɯ tɕe,
tɕe ku-rɤɣrɯ-a" to-ti.
"wo a-ʁi /kɯ/ a-qala, aʑo kɯnɤ a-xtu ɲɯ-mŋɤm tɕe, 
nɯ tu-kɯ-fse tɕe ɲɯ-phɤn ɯ́-ŋu?" to-ti ri,
"wo ɲɯ-phɤn nɤ" to-ti tɕe,
tɕe "tɕhi jamar ɲɯ-ra" to-ti ri,
"kukutɕu iɕqha βɣa ɯ-pa, /tɤjpɣom lo/ iɕqha tɕhɯŋkhɤr ŋu low, (055)
ɯnɯnɯ ɯ-thɤcu tɯ-ci chɯ-kɯ-lɤt nɯnɯ qartsɯ pjɤ-ŋu tɕe ɲɤ-jpɣom
tɕe nɯnɯ ɯ-taʁ nɯtɕu chɯ-kɯ-nɯkhɤlɤmdzɯmdzɯ tɕe,
nɯnɯ tɯ-mphɯz pjɯ́-wɣ-tshoʁ tɕe tɕe nɯtɕu χsɯ-sŋi χsɤ-rʑaʁ ku-kɯ-rɤʑi tɕe,
χsɯ-sŋi χsɤ-rʑaʁ tɤ-mtshɤt ʑo tɕe,
tɯ-mphɯz chɯ́-wɣ-nɤstɤr ʑo tɕe tɕe ɲɯ-phɤn" to-ti.
tɕendɤre kɯrtsɤɣ kɯ "wo maka qhendɤre aʑo nɯ tu-fse-a ntshi ma
a-xtu ɯ-tɯ-mŋɤm kɯ mɯ́j-cha-a, kɤ-nɤɕqa mɯ́j-cha-a" to-ti.
"wo ɲɯ-pe tɕe tɕe kukutɕu, nɤkinɯ, iɕqha nɯ, 
a-kɤ-tɯ-ɤmdzɯ qhe, χsɯ-sŋi χsɤ-rʑaʁ a-kɤ-tɯ-ɤmdzɯ qhe,
tɕe nɯnɯ tɤ-mtshɤt qhe nɤ-mphɯz a-thɯ-tɯ-nɤstɤr ʑo a-jɤ-tɯ-ɕe qhe 
\c pfv futur
tɕe wuma ʑo ɲɯ-phɤn" to-ti.
tɕendɤre "ɣa" to-ti qhe qala nɯ jo-nɯɕe.
qala nɯ jo-nɯɕe qhe tɕe kɯrtsɤɣ nɯ nɯnɯtɕu, nɤki, wuma ʑo pjɤ-mɯɕtaʁ nɤ matɕi χsɯ-sŋi χsɤ-rʑaʁ pjɤ-ra tɕe,
tɕendɤre nɯtɕu ɯ-mphɯz pjɤ-sɤtsa tɕe chɤ-nɯkhɤlɤmdzɯmdzɯ tɕe pjɤ-rɤʑi tɕe
χsɯ-sŋi χsɤ-rʑaʁ to-tsu.
tɕendɤre "tɤ-mtshɤt ŋu" ɲɤ-sɯso tɕe,
tɕendɤre /ch/ ɯ-mphɯz chɤ-nɤstɤr ʑo tɕe jo-rɟɯɣ.
tɕeri ɯ-mphɯz nɯnɯ iɕqha ɯ-pa tɤjpɣom tɕu pjɤ-ndzoʁ ma pjɤ-jpɣom.
tɕendɤre tɤjpɣom nɯ kɯ ɯ-mphɯz ɯ-ntɕhɯr pjɤ-nɯ-phɯt.
tɕe ɯ-sɤ-ɤmdzɯ ɯ-ku ʑo nɯ ɯ-ntɕhɯr pjɤ-nɯ-phɯt tɕendɤre,
ma ɯ-xtu kɤ-mna ra maʁ kɯ, mɤʑɯ ɯ-xtɤŋɤm? pjɤ-ɬoʁ. (218)
\c 不但
tɕendɤre jo-ɕe tɕe tɕendɤre, 
"ki maka qala kɯ pjɤ́-wɣ-nɯβlu-a tɕe z-ɲɯ-ɕar-a ɲɯ-ntshi ma,
maka nɯ, nɤkinɯ, koŋla ʑo ɯ-ɕki ɕ-tu-sɤmɯtsam-a ɲɯ-ntshi ma (230)
mɯ́j-pe, ɯ-tɯ-sɤnɤkhe nɯ, 
a-sci ci ɕ-tu-nɤme-a ɲɯ-ntshi" ɲɤ-sɯso
