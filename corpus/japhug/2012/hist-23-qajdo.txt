qajdo kɤ-ti ci tu.
tɕe qajdo kɤ-ti nɯnɯ, ɲaʁ ʑo.
tɕe nɤkinɯ, ɯ-ku, ɯ-mɲaʁ qhe ɯ-muj,
pha ɯ-phoŋbu ɣɯ ɯ-muj, ɯ-jaʁ,
ɯ-mɤlɤjaʁ ɯ-mi nɯra kɯnɤ kɯ-ɲɯ-ɲaʁ ʑo ŋu qhe,
pɯ-kɯ-ɣɤtsɯr ʑo kɯ-fse ŋu. 
tɕe nɯnɯ qajdo ŋu.
tɕe qajdo nɯ, nɤkinɯ, li tu-mbri tɕe mɤ-naχtɕɯɣ ma 
"aʁ aʁ" tu-ti ŋu ma kɯjka nɯ kɯ tɕe "ca ca" kɯ-fse tu-ti ŋu,
tɕe nɯnɯ mɤ-naχtɕɯɣ-ndʑi chondɤre ndʑi-mdoʁ kɯ-xtɕɯ-xtɕi mɤ-naχtɕɯɣ.
ma ndʑi-tɯ-wxti nɯra naχtɕɯɣ 
ma nɯ qajdo ŋu tɕe, qajdo nɯ kɯ rcanɯ mɤ-ndze ʑo me ri,
ɯʑo kɯ qajɯ kɯ-fse nɯra laʁnɤ mɤ-kɯ-si tu-ndze ŋu ma
nɯ ma rɯdaʁ kɯ-fse nɯra mɤ-kɯ-si tu-ndze mɤ-cha.
pɯ-kɯ-si ɯ-ɕa nɯ tu-ndze ŋu ma.
tɕendɤre tɤrɤku tu-ndze ɕti, si ɯ-mat tu-ndze ŋu.
tɕe nɯ qajdo ŋu.
tɕendɤre tɤrɤku kɤ-mɯrkɯ ftɕɤka wuma ʑo βze. 
XXXXX
