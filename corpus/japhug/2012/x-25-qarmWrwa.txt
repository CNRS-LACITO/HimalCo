qamɯrwa kɤ-ti ci tu tɕe nɯnɯ
kú-wɣ-rtoʁ qhe ɲɯ-nɯqambɯmbjom cha,
nɯ maʁ ko-zo qhe, tɕe thɯci βʑɯ ɲɯ-fse kɯ-fse ri,
ɲɯ-ɲaʁ, kɯ-ɲɯ-ɲaʁ ʑo ɲɯ-ŋu.
tɕe qamɯrwa kɤ-ti nɯ nɯ ŋu tɕe,
ki tu-ste, ɯ-ʁar ɲɯ-sqhiar tɕe,
ɯkɯra ɲɯ-ɤlɤɣɯ ɕti. (
ma ɯ-muj ra kɯ-tu maŋe.
ma nɯ qamɯrwa ŋu tɕe ɯ-rna kɯ-fse ftɕhoʁftɕhoʁ ʑo ɣɤʑu (ideoph)
tɕe ɯ-mtsioʁ kɯ-fse ci nɤ ɣɤʑu ri,好像也有鸟嘴
li βʑɯ kɤ́-mtɕhɯ-mtɕhi ci nɤ ɲɯ-fse 
nɯ ʑo ɲɯ-fse kɤ-ti mɤ-kɯ-khɯ ci ɲɯ-ŋu. （到底像什么都说不清楚）
ma nɯnɯ, nɤki, tʂapa, iʑo kɯrɯ kha ɣɯ tʂapa tɕe,
fsapaʁ sɤ-ja nɯ ɯ-ŋgɯ ri ʁɟa ʑo khɤrka nɯre rɤʑi ŋgrɤl.
tɕe nɤkinɯ, nɯŋa kɯ-fse, qaʑo kɯ-fse nɯra chɯ-nɤrme ŋgrɤl.
nɯnɯ ɯ-rme chɯ-phɯt ŋgrɤl ma,
nɯ tha-nɤrme tɕe chɯ-sɤʁɟe ʑo ɲɯ-ŋu.
ma nɯnɯ qamɯrwa ŋu.
tɕe nɤkinɯ nɯŋa ŋu ɕi, mbro ŋu ma, pjɯ-nɤndɤɣ ɲɯ-ŋgrɤl.
tɕe nɯnɯ tu-ngo tɕe ɯ-mci tu-ɣɤrɯβrɯβ ʑo tɕe (ideoph)
kɤ-rɤru ʑo mɯ-ɲɯ-cha ɲɯ-ŋu tɕe, 
nɯnɯ tɕe iɕqha qamɯrwa nɯnɯ ɣɯ, nɯnɯ ɣɯ ɯ-ʁar nɯ pjɯ́-wɣ-sɤkhɯ tɕe phɤn tu-ti-nɯ ŋgrɤl.
nɯnɯ pjɯ́-wɣ-tɕɤβ-ndʑi
tɕe ɯ-khɯ nɯnɯ pjɯ́-wɣ-znɯɕthɯz tɕe phɤn tu-ti-nɯ ŋgrɤl.
ri kɯ-dɤn ci maʁ.
tɕe ci ci ma kɤ-mto me.
tɕe nɯ qamɯrwa ŋu.
qamɯrwa khro mɤ-dɤn wo.

