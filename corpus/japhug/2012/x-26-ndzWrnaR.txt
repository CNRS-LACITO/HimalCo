ndzɯrnaʁ kɤ-ti ci tu tɕe nɯnɯ li ɣʑo ŋu.
tɕe ɯ-tshɯɣa nɯ ɣʑo wuma ʑo fse ri,
ɣʑo, iɕqha ɣʑo kɯ-rɤzga nɯ sɤznɤ xtɕi.
xtɕi cho nɤ ɲaʁ.
ɣʑo kɯ-rɤzga nɯnɯ, nɯ sthɯci mɤ-ɲaʁ, ɯ-βri nɯra kɯ-qarne ra tu.
ma ndzɯrnaʁ nɯ ɲaʁ ʑo.
tɕe nɯ ɯ-xtu nɯnɯ ra tɕe nɯ kɯ-rɤzga nɯ cho naχtɕɯɣ ri,
ɯʑo nɯ ɲaʁ ʑo, ɯ-mtɕhi nɯ ɲɯ-ɤmtɕhoʁ ʑo.
tɕe nɯ ndzɯrnaʁ nɯnɯ, nɤkinɯ, sɯku ri ɯ-loʁ ɕ-tu-nɯ-βze tɕe rcanɯ,
nɤki, piqiu ʑo kɯ-fse pjɯ-tshoʁ ɲɯ-ŋu.
tɕe nɯnɯ tɕhi kɯ tu-sɯ-βze ku-nɯ-ŋu ma, (040 ku-?)
ɯ-<pi> nɯ rcanɯ, <paomu> kɯ-fse, kɯ-pɯ-pe ʑo tu-nɯ-βze, nɯ ɯ-ŋgɯ zɯ ku-rɤʑi ɲɯ-ŋu.
tɕe nɯ ɕ-ku-nɯrtɕa-nɯ tɕe, 
nɯnɯ ɯ-loʁ tɤ-kɤ-nɯ-βzu nɯ ɯ-taʁ nɯtɕu 
ɯ-kha tɤ-kɤ-nɯ-βzu nɯ ɯ-taʁ nɯtɕu rdɤstaʁ tu-lɤt-nɯ, pjɯ-βde-nɯ tɕe,
tɕendɤre nɤkinɯ, nɯ tɯrme nɯ tu-nɤβɟɯβɟi ʑo ku-mtsɯɣ
ku-mtsɯɣ tɕe nɯnɯ, ku-kɯ-mtsɯɣ tɕe, wuma ʑo aɣɯtɯɣ, mŋɤm tɕe,
ci kɤ-kɯ-mtsɯɣ tɕe, ʁʑɯnɯ kɯ tɤŋkhɯt tɤ-kɤ-lɤt ʑo fse tu-ti-nɯ ŋgrɤl (tɤ-kɤ-lɤt, kɯ-lɤt 108)
ma nɯnɯ, aʑo kɤ-mtsɯɣ mɯ-pɯ-rɲo-ta ri, χpaltɕin kɯ pjɤ-rɲo. (kɤ-mtsɯɣ mɯ-pɯ́-wɣ-rɲo-a >revu)
tsuku rcanɯ, kú-wɣ-mtsɯɣ-nɯ qhe, pjɯ́-wɣ-tʂaβ-nɯ ɲɯ-ɕti.
ma nɯnɯ wuma ʑo aɣɯtɯɣ cho χɕu.
tɕe rcanɯ, chɯ-nɯɣmbɤβ-nɯ rcanɯ, shiduotian mɤ-mna.
nɯ sqɤ-rʑaʁ jamar kɯnɤ ʑo mɤ-mna ma
tsuku rcanɯ, ɲɯ-́wɣ-z-nɯtɯfɕɤl-nɯ ɲɯ-ŋgrɤl.
nɯnɯ wuma ɲɯ-ɤɣɯtɯɣ.
tɕe nɯ ndzɯrnaʁ ŋu.
nɯnɯ ɯ-kha tɯ-rdoʁ tu-kɤ-βzu ɯ-ŋgɯ nɯ tɕu. (136 tu-kɤ-βzu, thɯ-kɤ-βzu ???)
ndzɯrnaʁ kɯ-dɯ-dɤn ʑo tu ŋgrɤl, ɲɯ-ŋgrɤl.
kɯ-rkɯn ma kɯ-me tu ɲɯ-ŋgrɤl. (142)
tɕe mɤʑɯ iɕqha ɣʑo kɯ-rɤzga nɯ ɯ-ŋgɯ nɯ tɕu li,
nɯ-rɟɤlpu ɣɤʑu.
tɕe nɯnɯ fengwang ɣɤʑu tɕe nɯnɯ,
nɯ-rɟɤlpu nɯnɯ kɯ-wxtɯ-wxti ɲɯ-ŋu.
tɯ-jaʁndzu, tɯ-jaʁmu jamar ɲɯ-wxti.
ma ɯnɯnɯ, ɯ-χcɤl, ɯ-ngɯ nɯtɕu ku-rɤʑi tɕe,
tɕe nɯnɯ ɯ-rkɯ nɯ tu-fskɤr-nɯ nɤ tu-fskɤr-nɯ ɲɯ-ŋu.
tɕe ɣʑo nɯra kɯnɤ banqian ɲɯ-βzu-nɯ ŋgrɤl tɕe,
tu-sɤtʂoʁloʁ-a ri, (210)
tɕe nɯnɯ tɕe ki nɤ ki tu-fse tu-mtɕɯr nɤ tu-mtɕɯr, tu-mtɕɯr nɤ tu-mtɕɯr tɕe (212 ki nɤ ki)
kɯ-dɯ-dɤn ʑo nɯ ju-ɣi-nɯ tɕe tɕe,
sɯku kɯ-fse nɯ-kɤ-nɤpe nɯ pa-mto-nɯ nɯtɕu ku-ndzoʁ-nɯ;
nɯ maʁ nɤ, kɯrɯ kha ɣɯ spɣi ɯ-ŋgɯ ri lu-ɕe-nɯ ŋgrɤl.
tɕe nɯ ɣɯ ɯ-khɤrka ri tu-ndzoʁ-nɯ ŋu.
tɕe nɯnɯ  mɯ-mɤ-tɤ́-wɣ-nɤmɤle tɕe  nɯreri ku-rɤʑi tɕe tɕe ku-rɤzga ŋu. (如果不去碰它)
tɕe nɯnɯ ɣʑo ŋu.
ndzɯrnaʁ nɯ tɕe, tɕendɤre, sɯku nɯreri ku-ndzoʁ tɕe,
ɯ-kha nɯnɯ piqiu tu-kɤ-ɕɯɴqoʁ ʑo kɯ-fse kɯ, kɯ-wxti ku-tshoʁ ɲɯ-ŋu??. (to-kɤ-ɕɯɴqoʁ 240 ɲɯ-ŋu??)
tɕe tɕhi kɯ tu-sɯ-βze ŋu mɤxsi matɕi, li ɲɯ-χɕu matɕi,
nɯnɯ rcanɯ qale mɤ-kɯ-ɕri kɯ-pɯ-pe tu-nɯ-βze ɲɯ-ŋu. (是密封的）
tɕe piqiu fse wo, ɯ-tɯ-mba cho ra tshɯɣa  (252)
ri ɕico ɲɯ-maʁ laʁma.
tɕe tɕhi kɯ tu-sɯ-βze ŋu mɤxsi ma nɯ kɯ-fse nɯ,
sɯku ri ku-ndzoʁ ŋu.
tɕe ɕ-tu-nɯrdɤstaʁ-nɯ tɕe tɕe, ta-nɯrdɤstaʁ-nɯ tɕe tɕe 
tú-wɣ-nɤβɟɯβji-nɯ tɕe kú-wɣ-mtsɯɣ-nɯ ɲɯ-ŋu.
tɕe nɯnɯ wuma ɲɯ-ɤɣɯtɯɣ
iɕqha ɣʑo kɯ-rɤzga nɯ kɯ ku-kɯ-mtsɯɣ ŋgrɤl.
ku-kɯ-mtsɯɣ ŋgrɤl tɕe chɯ-kɯ-znɯɣmbɤβ ŋu ri, nɤkinɯ,
nɯnɯ li kú-wɣ-nɯrtɕa tɕe, kɯ-mtsɯɣ, ma-kɤ́-wɣ-nɯrtɕa qhe ma-tɤ́-wɣ-nɯkon qhe mɤ-kɯ-mtsɯɣ. (320 ma-tɤ́-wɣ-nɯkon  不管它的话）
tɕe nɯnɯ wuma ʑo li chɯ-kɯ-znɯɣmbɤβ ŋu ri,
tsuku tɯrme ra kú-wɣ-mtsɯɣ-nɯ tɕe mɯ́j-ʁdɯɣ,
tsuku tɯrme ra kú-wɣ-mtsɯɣ-nɯ, kú-wɣ-mtsɯɣ-nɯ tɕe tɕe,
wuma ʑo chɯ́-wɣ-znɯɣmbɤβ-nɯ qhe ɲɯ́-wɣ-znɯtɯfɕɤl-nɯ qhe ku-rŋgɯ-nɯ ɲɯ-ra.
tɕe χsɯ-sŋi jamar nɯ mɯ́j-mna.
ndzɯrnaʁ kɯ a-kɤ-kɯ-mtsɯɣ ndɤre ngɯsqɤ-rʑaʁ mɯ́j-mna. (342 ngɯsqɤ-)
tɕe nɯ kɯ-fse ɲɯ-ŋu.
nɯ ndzɯrnaʁ ŋu.




