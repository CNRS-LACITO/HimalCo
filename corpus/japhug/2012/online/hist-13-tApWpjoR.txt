tapɯpjoʁ nɯ, nɤkinɯ
si kɯ-mbɤr tsa ci ŋu.
tɕendɤre, nɤki li, nɤkinɯ,
ɯ-rʑaʁ jɤ-azɣɯt tɕe, li tu-rɯmɯntoʁ ra cha tɕe,
ɯ-mɯntoʁ kɯ-wɣrum ŋu.
kɯ-wɣrum qhe kɯ-ndɯ-ndɯβ ʑo qhe,
kɯ-ɤndɯndo ŋu.
ɯnɯnɯ tapɯpjoʁ ŋu tɕe, 
nɯnɯ ɣɯ ɯ-mnɯ tu-kɯ-ɬoʁ nɯnɯ ɣɯ
ɯ-ŋgɯ, ɯ-pju nɯnɯ nɤkinɯ, 
kɯ-wɣrɯ-wɣrum ʑo ŋu tɕe,
nɯnɯ pjɯ́-wɣ-tɕɤt khɯ tɕe,
tɕe nɯnɯ ɯ-ŋgɯ nɯ tɕu,
ndʑu li chɯ́-wɣ-rku tɕe, nɯ kɯ chɯ́-wɣ-sɯ-sthoʁ.
tɕe nɯnɯ thɯ-kɤ-rku ɣɯ ɯ-rqhu nɯ tú-wɣ-qaʁ tɕe tɕendɤre,
ɯ-ŋgɯ nɯnɯ ɯ-pju kɯ-fse nɯnɯ, nɤkinɯ,
nɯnɯ ɲɯ́-wɣ-tɕɤt tɕe.
tɕe nɯnɯ kɯ-xtshɯ-xtshɯm kɯ-rɲɟɯ-rɲɟi ʑo ɲɯ-βze khɯ.
tɕe nɯnɯ kɯɕɯŋgɯ tɕe,
tɯ-rnɤjɯ ra tú-wɣ-nɯ-βzu 
\c 把它做成耳环
tɯ-kɯmtɕhɯ ci ɯ-rna kɯ-fse ra tú-wɣ-nɯ-βzu pɯ-ŋgrɤl.
ma nɯ tapɯpjoʁ ŋu.
tɕe ɯ-βri nɯ akhra, 
ɯ-rqhu ɯ-βri nɯ akhra.
tɕe nɯ tapɯpjoʁ rmi.
==============
tɕe kɯnɯmar kɤ-ti ci tu tɕe
kɯnɯmar nɯnɯ tɕe, li ɯ-pju tu.
tɕeri nɯ kɯ-fse chɯ́-wɣ-tɕɤt mɤ-khɯ ma
nɯ ɣɯ ɯ-si ɣɯ ɯ-rqhu nɯ rko tɕe,
nɯ kɤ-qlɯt mɤ-kɯ-sɯɣcha. 
tɕe nɯnɯ li tu-rɯmɯntoʁ ŋu.
tɕe ɯ-mɯntoʁ nɯ na-lɤt tɕe kɯ-wɣrum ŋu.
tɕendɤre ɯ-mɯntoʁ ra pɯ-ŋgra qhe, ɲɯ-qarŋe ʑo χaŋχaŋ ŋu (ideoph)
ɯ-rɣi ra chɯ-βze mɤ-cha.
nɯ kɯnɯmar nɯnɯ ʁnɯ-rtsɤɣ jamar tu-mbro cha.
tapɯpjoʁ nɯnɯ tɯrme  tɯ-fsu jamar ma tu-mbro mɤ-cha.
tɕe nɯnɯ tapɯpjoʁ chondɤre kɯnɯmar nɯ ŋu tɕe,
ndʑi-rmi ra naχtɕɯɣ tsa,
tɕe nɤki, kɯnɯmar nɯ kɯɕɯŋgɯ tɕe,
tɯ-jaʁndzu jamar kɯ-jpum nɯ ɣɯ ɯ-ŋgɯ nɯnɯ chɯ-sɯspoʁ-nɯ tɕe,
ɯ-ŋgɯ nɯ ɯ-spjɯŋ nɯnɯ ɲɯ-mpɯ tɕe,
tɕe ɯnɯnɯ chɯ-sɯspoʁ-nɯ tɕe,
ɕomskrɯt chɯ-z-ɣɯrni-nɯ tɕe nɯ ɯ-ŋgɯ chɯ-rku-nɯ,
tɕe ɯ-ŋgɯ nɯ pjɯ-sɯ-tɕɤt-nɯ chɯ-sɯ-spoʁ-nɯ 
\c 把里面白色的东西取出来，令它变成空心
ɯ-ŋgɯ nɯ chɯ-sɯxso-nɯ tɕe tɕe,
smi kɯ tɤ́-wɣ-βlɯ tɕe, phɯ (...) ɣɯ-ti ra tɕe nɯnɯ,
phɯ sɤ-ti ɲɯ-βzu-nɯ.
\c 烧火的时候要吹火，用空心的木条吹火
tɕe nɯnɯ kɯnɯmar ŋu.
=================
tɕe qandzɤjo kɤ-ti ci tu tɕe.
qandzɤjo nɯnɯ, si nɯ ngɯt tɕe, ɯ-ŋgɯ ɯ-pju ra me,
tɕe nɯnɯ, nɤkinɯ, li ɯ-mɯntoʁ kɯ-wɣrum ɲɯ-lɤt ŋu,
nɯnɯ li tapɯpjoʁ jamar ma tu-mbro mɤ-cha.
wuma ʑo sɤ-ji kɯ-sna nɯra tɕe,
tɯ-rtsɤɣ jamar tu-mbro cha, nɯ ɕaŋtaʁ tu-mbro me.
nɯnɯ ɣɯ ɯ-mnɯ tu-kɯ-ɣi nɯnɯra tɕe ndʑu ɲɯ́-wɣ-nɯ-βzu sna,
tɯ-taʁ ndʑu ɲɯ́-wɣ-βzu, sɤz-rɯndzɤtshi ndʑu ɲɯ́-wɣ-βzu ra pɯ-sna.
ma nɯnɯ qandzɤjo ŋu tɕe, nɯnɯ ɯ-si nɯ ʑru tɕe ngɯt.
tɕe nɤrko tɕe nɯnɯ pe.
tɕe nɯnɯ qandzɤjo ŋu.
tɕendɤre mɤʑɯ si, mɤʑɯ tɕhi mɯ-pɯ-fɕɤt-tɕi kɯma?
