ʁmbroŋ kɤ-ti ci tu tɕe, nɯnɯ li iʑora i-sɤtɕha me.
tɕe rcanɯ, nɯ ɯ-sɤtɕha wuma ʑo sɤstoŋ,
sɤstoŋ tɕe, tɯrme maka kɯ-rɤʑi kɯ-me nɯ sɤtɕha kɯ-jɯ-jom ʑo ɣɤʑu tɕe,
nɯtɕu ku-rɤʑi-nɯ ɲɯ-ŋu.
tɕe nɯnɯ rcanɯ, wuma ʑo ɲɯ-wxti khi nɯ,
jla sɤznɤ ɲɯ-wxti ɲɯ-ti-nɯ.
tɕe nɯ @dianshi ɯ-ŋgɯ ku-kɯ-ɬoʁ tɕe ʁmbroŋ nɯ jla sɤz kɯroz kɯ-wxti nɯ maŋe ri,
ma jla kɯnɤ kɯ-wxti ci ɕti tɕeri,
nɯ qambrɯ (jamar) sɤz ndɤre ɲɯ-wxti.
qambrɯ nɯ ɯ-rme dɤn ma ɯʑo xtɕi ɕti. 
\c (ɯʑo > anaphore proche)
jla sthɯci mɤ-wxti
ma nɯnɯ jla jamar ndɤ ɣɤʑu. 
\c (nɯnɯ > anaphore lointaine)
tɕe nɯ ʁmbroŋ ɲɯ-ŋu tɕe,
ɯnɯnɯ sɤstoŋ ɣɯ li @dianshi ɯ-ŋgɯ pɯ-mto-t-a ɕti ma
aʑo kɤ-mto mɤ-rɲam-a ma iʑo i-sɤtɕha me.
tɕeri iʑo @zhongguo sɤtɕha tɕe,
xinjiang ʑɯmkhɤm nɯra tu low.
nɯnɯtɕu sɤstoŋ ɲɯ-dɤn.
tɕe nɯnɯtɕu ɣɤʑu rca ma
ɯ-ʁrɯ nɯ kɯ-jpɯ-jpum ʑo ɲɯ-ŋu.
tɕe ɯ-ʁrɯ nɯ kɤ-mto pɯ-rɲo-t-a tɕe,
a-wa ɣɯ chɤfkɯm nɯ tu tɕe,
nɯnɯ ʁmbroŋ nɯ, ʁmbroŋra tu-ti-nɯ tɕe,
mbroχpaskɤt tɕe ʁmbroŋ ɣɯ ɯ-ʁrɯ kɤ-ti ɲɯ-ɕti, ɣe?
oja, nɯnɯ tɕe kɯ-jpɯ-jpum ki jamar ɣɤʑu.
ki aʑo a-jaʁ ki jamar ɣɤʑu.
ɯ-tɯ-jpum nɯ kɯra jamar ɣɤʑu. 
ɯ-mŋu nɯ ki jamar ma maŋe.
nɯtɕu pɯ-kɤ-ʁndzɤr nɯ tɕe,
kɯ-ɤmtɕoʁ ɯ-stu nɯ pɯ-kɤ-ʁndzɤr tɕe, 
nɯreri ɯ-fkaβ nɯ-kɤ-βzu ɲɯ-ŋu. 
\c 在那里给它做了个盖子
ɯ-fkaβ nɯ kɤ-βzu tɕe tɕendɤre 
nɯnɯ ɯ-spɯɣ nɯreri li ɯ-sti ɣɤʑu tɕe maka ʑo cha mɤ-kɯ-nɯɬoʁ. 
tɕe nɯ ɯ-ŋgɯ ri a-wa kɯ cha chɯ-nɯ-rke tɕe tɕe ndɤre,
ɯ-ri, ɯ-ri tɯka kɯki kɯ-fse nɯ,
ki kɯ-fse ɯ-ri, ɯ-ri sɤ-tshoʁ ci ɣɤʑu,
kɯreri ci ɣɤʑu tɕe tɕe nɯ ɯ-ri tɕe tɕe tú-wɣ-fkur ɲɯ-khɯ.
ma ɯnɯnɯ ʁmbroŋra tu-kɯ-ti ŋu tɕe,
nɯ ʁmbroŋ ɣɯ ɯ-ʁrɯ ɲɯ-ŋu khi ma 
@dianshi ɯ-ŋgɯ tɕe rca, kɯ-dɯ-dɤn ʑo ɣɤʑu.
ɣurʑa, stoŋtsu ʑo tɯtɯrca tu-ŋke-nɯ ɕti.
tɕe nɯnɯra kɯ-dɯ-dɤn ʑo tɯtɯrca a-pɯ-ŋu-nɯ tɕe,
tɕe tɯci ɣɯ-pjɯ-nɯ-tshi-nɯ,
stɤmku ɲɯ-nɯrɯ-nɯ,
iɕqha sɯjno, xɕaj tu-kɯ-ndza nɯ ɲɯ-nɯrɯ tu-kɯ-ti ŋu.
tɕe nɯnɯ ɲɯ-nɯrɯ-nɯ nɯra tɕe tɕe
ʑara stɯsti tɕe nɯ-kɯ-nɤstɯstu maŋe, 
\c 没有天敌伤害他们
nɯ-rca li ri nɯ-pɯ ltshɤtltshɤt ʑo kɯ-pa, (ideoph)
kɯ-sɤjndɯjndɤt ʑo ɣɤʑu ma
ɯnɯnɯra li, nɤkinɯ, nɯ-rca tu-nɤndɯndo-nɯ ɲɯ-ŋu.
tɕe nɯnɯ jɤ-ɣe-nɯ tɕe, nɤkinɯ,
tɕeri li iɕqha sɯŋgi cho kɯrtsɤɣ nɯra kɯ ju-βɟi-nɯ ɲɯ-ŋu.
ju-βɟi-nɯ qhe tɕe kɯ-dɯ-dɤn ju-βɟi-nɯ nɤ ju-βɟi-nɯ, 
ju-βɟi-nɯ nɤ ju-βɟi-nɯ qhe,
ʑɯrɯʑɤri qhe, tɕe tɯ-tɯ-rdoʁ nɯ ɲɯ-ʑɣɤqɤr-nɯ qhe 
\c 一两头离开牛群
ɯʑoz ju-phɣo-nɯ ɲɯ-ŋu. 
tɕe nɯnɯ ɯʑoz ju-βɟi-nɯ ɲɯ-ŋu.
ma kɯ-dɯ-dɤn tɕe tɕe, 
aʑo a-sɯm tɕe, nɯ-ʁrɯ ʑo ɣɤʑu ɕti tɕe 
χawo ʑo kɯ-dɯ-dɤn kɯ 
a-kɤ-nɯtshɤβ-nɯ tɕe a-tɤ-tɕhɯ-nɯ tɕe,
a-pɯ-sat-nɯ kɯ ɲɯ-sɯsam-a ri
\c 我认为，它们有角，如果几个一起对付一只雪豹，可以把他顶死，但是他们不这么做，反而)
nɯra mɯ́j-stu-nɯ ri, tɕe tɯ-rdoʁ nɯnɯ jɤ-phɣo ri qhe,
ɯʑosti jɤ-phɣo ri qhe, nɯ z-ju-βɟi-nɯ qhe,
tɕe ku-nɯtshɤβ-nɯ qhe tu-ndza-nɯ ɲɯ-ŋu.
tsuku tɕe tɕe mɤ-kɯ-si kɯ, nɤki, 
ɯ-mphɯz ri ɯ-pu chɯ-nɯ-tɕɤt. 
\c (把肠子抽出来开始吃
tɕe ɯ-pu chɯ-nɯ-tɕɤt qhe, ci nɯ kɯ-ɤrqhi, nɯ kɯnɤ kɯ-ɤrqhɯrqhi ju-phɣo ɲɯ-cha.
tɕe ci nɯnɯ ju-ɕe ɯ-khɯkha ci nɯ kɯ ɯ-pu tu-ndze, chɯ-rɤɕi.
chɯ-rɤɕi qhe, tɕe nɯ ɯ-pu nɯ chɯ-ɤrɕo ʑo ra thaŋ ma
\c  (也许会抽完它才死）
tɕe nɯreri qhe tɕe pjɯ-si qhe mɯ-ɲɯ-cha ɲɯ-ŋu.
matɕi χtɕɤnzɤn nɯra wuma ʑo ɲɯ-ŋɤn-nɯ tɕe, rcanɯ,
nɯ kɯ-sɯsu kɯnɤ tɕe ɯ-ɕa tu-ndza-nɯ ɕti.
tɕe nɯ ʁmbroŋ ŋu, kɯ-taʁ ʑo a-kɤ-fɕɤt me woma
matɕi kɤ-mto mɯ-pɯ-rɲo-t-a tɕe, ɯ-rme nɯra qambrɯ ɯ-rme ɲɯ-fse.
qambrɯ ɯ-rme ɲɯ-fse qhe, ɲɯ-dɤn cho ɲɯ-rɲɟi.
ma nɯ kɯ-fse ɲɯ-ŋu, ɯ-ʁrɯ nɯ wuma ʑo ɲɯ-wxti,
nɯ ndɤre kɤ-tso-a.
tɕe nɯ kɯ-fse ɲɯ-ŋu.
===========
@jiaoma 角马 kɤ-ti nɯ kɯrɯ-skɤt tɕhi tu-kɯ-ti ŋu mɤxsi.
ma nɯ li jla kɯ-fse ɲɯ-ŋu.
jla kɯ-fse ɲɯ-ŋu ri,
ɯkɯkɯre ri, ɯ-ʁrɯ nɯ, ɯ-ku ɯ-taʁ ɯ-stu nɯ tu-omtɕoʁ kɯ-fse sɲɤɣsɲɤɣ ʑo ɲɯ-ŋu. (ideoph)
tɕe ki tu-fse qhe tɕendɤre, nɤkinɯ,
nɯ ɣɯ ɯ-phaʁ ntsi ri,
pa kɯ-fse ri ɯ-ʁrɯ pjɯ-ɬoʁ qhe, tɕe ɯ-phaʁ ntsi ri tu-ɣi qhe,
ɯ-qhuchu ri ki lu-fse ɲɯ-ŋu.
ma ɯnɯnɯ, @jiaoma, kupa kɯ @jiaoma tu-ti ɲɯ-ŋu,
kɯrɯ ɯ-rmi tɕhi ŋu mɤxsi.
ji-sɤtɕha me ma li jla kɯ-fse ɲɯ-ɕti.
ma ɯ-rmi @jiaoma ɲɯ-ŋu ri, nɤkinɯ,
ɯ-qataʁrɯ cho ra mbro ɯ-mɤ-ŋu ma 
ɯ-tshɯɣa ndɤre jla ɲɯ-fse ɕti.
tɕe nɯ kɯ-fse ci ɣɤʑu.
ɯnɯnɯ tɕe li ɯ-rme ɲɯ-rɲɟi ldzɯɣldzɯɣ ʑo qambrɯ ɯ-rme ʑo ɲɯ-fse
ma nɯnɯ khro mɯ́j-mbro 
ma ɯnɯnɯ li iɕqha sɯŋgi cho kɯrtsɤɣ nɯra qapar nɯra kɯ li ku-nɯtshɤβ-nɯ qhe pjɯ-ko-nɯ ɕti.
iɕqha nɯ a-pɯ-ŋu, a-tɤ-sɤtɕhɯ tɕe mɯ́j-nɯɣɯjpa ma
ɯ-ʁrɯ nɯ ki tu-fse qhe  ɯ-qhu ri lu-ru, 
qhe ɯ-phaʁ ntsi ra ɲɯ-nɯ-ru qhe, iɕqha nɯ
ɯ-zda kɤ-tɕhɯ mɯ́j-mbat, ɯ-ʁrɯ mɯ́j-nɯɣɯntɕhoz.
ma @jiaoma kɤ-ti ci ɣɤʑu tɕe, nɯ kɯ-fse ɲɯ-ŋu.
tɕe kɯ-taʁ ʑo a-kɤ-fɕɤt me wo matɕi mɯ-pɯ-mto-t-a.
@dianshi ɯ-ŋgɯ ri ɣɤʑu, ri nɯnɯ mɯ́j-taʁ wo.
==========
kupa kɯ li @banma ci, kɤ-ti ci ɣɤʑu tɕe, 
nɯnɯ kɯrɯ rtamaʁzɯɣ kɤ-ti ci ɣɤʑu, nɯ maʁ ɕi kɯma?
ma rtamaʁzɯɣ kɤ-ti ci tu.
tɕeri kɤ-mtshɤm ma nɯ ma mɯ-pɯ-rɲo-t-a tɕeri 
\c (complement)
rtamaʁzɯɣ, tɕhi nɯ, ɯ-ku nɯ ɯ-qhuchu lu-nɯ-ru ŋu tu-ti-nɯ ɕti tɕe,
nɯ ŋu maʁ mɤxsi.
ma nɯ kɤ-ti ci li tu.
tɕe nɯnɯ ŋu ɕi kɯma,
nɯnɯ banma nɯnɯ, ɯ-βri nɯnɯ ki kɯ-fse ɲɯ-ɤrɤkhɯkhrɤl qhe, nɤki,
thɯ-kɯ-ɤrɤɕɯɕrɤz kɯ-fse qhe, kɯ-wɣrum tɯ-tɤmphrɯm, kɯ-ɲaʁ tɯ-tɤmphrɯm,
kɯ-ɣɯrni tɯ-tɤmphrɯm kɯ-fse ʁɟa ʑo chɯ-ɣi qhe,
ɯ-ku ɯ-rna ra kɯnɤ nɯ ɲɯ-fse qhe, ɯ-phoŋbu qhe
ɯ-mɤlɤjaʁ ra kɯnɤ ʑo nɯ ɲɯ-fse 
kɯ-ɤkhra qrɯnqrɯn ʑo ɲɯ-ŋu. (ideoph emph)
ma nɯnɯ @jiaoma ɲɯ-ŋu tɕe
@jiaoma nɯ ndɤre, nɤki maʁ kɯ
@banma nɯ ndɤre ɯ-tshɯɣa ra mbro ɲɯ-fse.
ri ɲɯ-ɤkhra qhe ɯ-rme kɯnɤ ndɤre mbro ɣɯ ɲɯ-fse qhe mɯ́j-rɲɟi.
kɯ-xtɕɯ-xtɕi a-pɯ-ŋu,
yi limi jamar ma, tɯ-skɤt ma jamar ma mɯ́j-zri.
ma nɯnɯ ɲɯ-ŋu tɕe, nɯnɯ grɯŋgrɯŋ ʑo ɲɯ-pa tɕe,
@jiaoma nɯ ɲɯ-mpɕɤr
nɯ ʁo ɯ-ʁrɯ ri kɯ-tu maŋe qhe,
tɕendɤre iɕqha χtɕɤnzɤn nɯra ɯ-rca kɯ-ɲo-ndza ʑo ɲɯ-ɕti ma 
\c 现成的食物
ju-phɣo nɤ ju-phɣo, ju-phɣo nɤ ju-phɣo, a-jɤ́-wɣ-βɟi qhe tɕe 
a-mɤ-nɯ-cha qhe tɕe
ku-ndo-nɯ qhe tɕe nɯɕimɯma pjɯ-sat-nɯ ɲɯ-ɕti ri,
ci nɯra ndɤre nɯ-ʁrɯ ɣɤʑu tɕe,
nɯ a-kɤ-nɯtshɤβ-nɯ ɲɯ-ra ɲɯ-sɯsam-a ri,
nɯ mɯ́j-nɯtshɤβ-nɯ ma
banma nɯ ndɤre ɯ-ʁrɯ ʑo kɯ-tu maŋe qhe,
hanɯni kɤ-mtsɯɣ mɯ-mɤ-pɯ-cha qhe nɯ ma ɯ-kɤ-cha maŋe 
qhe ju-phɣo ʑo ma ɯ-kɤ-pa maŋe.
tɕe nɯnɯ banma ɲɯ-ŋu.
