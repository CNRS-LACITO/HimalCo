saɕɯ nɯnɯ
si li kɯwxtɯwxti ʑo ŋu tɕe, tɯrgi kɯfse ŋu
tɯrgi cho kɯnaχtɕɯɣ ŋu tɕe,
saɕɯ nɯnɯ tɕɤtu zgo kɯmbro tsa ʑo tuɬoʁ ɕti ma ɯpa pɕoʁ me,
tɕeri nɤkinɯ
kɯɕɯŋgɯ tɕe saɕɯ nɯnɯ ɯqa me, ɯru me, ɯjwaʁ me nɯra tɯrgi cho naχtɕɯɣ
tɕeri tɯrgi sɤznɤ ɯmdoʁ nɯ afsoʁŋgi kɯfse, arɯldʑaŋkɯ, afsoʁŋgi kɯfse
tɕe ftɕar tɕe ɲɯ-ɤrŋi ŋu ri, saɕɯ nɯ pjɯnɯɕɯrɲɟo ŋu
saɕɯ nɯ pjɯnɯɕɯrɲɟo ŋu ma kɯɕɯŋgɯ tɕe, nɤki
tɯrgi nɯ tɤrpɯ ɲɯŋu, saɕɯ nɯ tɤftsa ɲɯŋu tɕe,
kɯɕɯŋgɯ tu-ti-nɯ tɕe,
tɕe saɕɯ nɯ tɯrgi ɯlocu zɯ ɕ-toɬoʁ tɕe,
tɕe nɯnɯ tɤftsa nɯ tɤrpɯ sɤz lu-kɯ-maŋlo mɯ-pjɤ-ŋgrɤl
núndʐa nɯ saɕɯ nɯ tɕe pjɯ-kɯ-nɯɕɯrɲɟo ɲɤ-kɤpa-ci tu-kɯ-ti ɲɯ-ŋu
tɕe saɕɯ nɯnɯ χɕitka tɕe ɯ-jwaʁ lu-lɤt, 
stonka tɕe li pjɯ-nɯɕɯrɲɟo qhe, tɕe qartsɯ ɯ-jwaʁ pjɯ-ŋgra ŋu
tɯrgi cho tɤtho ɕɤɣ nɯra tɕe tɕendɤre
nɯjwaʁ nɯ lulɤtnɯ (nɤkinɯ) tɯxpa sɤz tɯxpa ludɤn ŋu ma 
mɤ-ŋgra mɤ-nɯɕɯrɲɟo
tɕe anɯrŋi, tɯxpa lɤskɤr anɯrŋi ntsɯ
ma saɕɯ nɯ tɕe tɕe stonka tɕe pjɯnɯɕɯrɲɟo, qartsɯ ɯjwaʁ pjɯŋgra ɕti
 tɕe nɯ saɕɯ ŋu
tɕe saɕɯ ɣɯ ɯsi nɯnɯ  ɯzdoŋbu nɯnɯli
si wuma ʑo kɯpe tɕe, 
ɕɤɣ cho kɯnaχtɕɯɣ kɤsɯpa ɲɯŋu.
ɯmdoʁ ɲɯmpɕɤr
tɕe jiaju kɯfse ɲɯβzunɯ
khri kɯfse, tshaŋ kɯfse ɲɯβzunɯ tɕe, 
nɯnɯra wuma ɲɯrganɯ
ɯmdoʁ ɲɯmpɕɤr kɤɣɤmpɕu ɲɯkhɯ
ɯrtsi kɤlɤt ɲɯbat 
\c 容易涂油漆
tɕe nɯnɯ saɕɯ ŋu.
