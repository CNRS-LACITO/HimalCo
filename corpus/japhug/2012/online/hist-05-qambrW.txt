iʑora thɯchu ŋkhorwapa tɕe
qra qambrɯ rkɯn
tɕeri jla tu, ftsoʁ tu,
tɕe jla cho ftsoʁ nɯnɯ
nɯnɯ yilei 一类 tɯ-tɯphɯ ɲɯ-ŋu-ndʑi
tɯ-tɯphɯ ɲɯ-ŋu tɕe, nɯnɯ tɤ-mu nɯnɯ kɯ
qra ɯ-taʁ nɯtɕu mbala tú-wɣ-lɤt tɕe jla ɲɯ-lɤt ɲɯ-ŋu.
nɯnɯ phu nɯ na-lɤt nɤ jla ɲɯ-ŋu,
mu nɯ na-lɤt nɤ ftsoʁ ɲɯ-ŋu.
tɕe ftsoʁ nɯnɯ nɤkinɯ
ftsoʁ nɯnɯ chɯ-rɤpɯ tɕe,
mu nɯ na-lɤt ɴɢarmɯ ɲɯ-ŋu
phu nɯ na-lɤt nɯ ɴɢarpa ɲɯ-ŋu.
tɕe ftsoʁ nɯnɯ tɕe ɯ-lu nɯ nɯŋa sɤznɤ ɲɯ-ʑru.
nɯŋa ɣɯ ɯ-lu sɤznɤ ɲɯ-dɤn.
ɲɯ-ʑru tɕe ɯ-ta-mar nɯ ɲɯ-ʑru.
nɤkinɯ ftsoʁ nɯ thɯrɤpɯ tɕe, jla ʑo fse tɕe wxti.
tɕendɤre wxti chondɤre kɤ-nɤlu nɯ sɤɣmu ɲɯ-ŋgrɤl
tɕeri ku-βraʁ-nɯ, ɯ-mi ra ku-xtɕɤr-nɯ kóʁmɯz tɤ-lu pjɯ-tɕɤt ɲɯ-ra
tɕe nɯnɯ li nɤkinɯ
ɯ-rme, ftsoʁ cho jla ni ndʑi-rme kɤ-nɯ-phɯt ɯ-spa rkɯn
kɤ-nɯ-phɯt kɯ-dɤn me, nɯnɯ chɯ-nɯ-phɯt mɤ-ŋgrɤl
ma nɯnɯ tɕe jla nɯnɯ iʑora ŋkhorwapa kɯɕɯŋgɯ tɕe nɯ ma pɯ-me tɕe
tɯ-ɕlu ɯ-kɯ-rɤɕi pɯ-ra.
\c 犏牛是要拉犁头的
tɕe nɯ ɯ-taʁ nɯtɕu pɯ-ta-sɯxɕɤt lowtɕi
koŋi pjɯ́-wɣ-ta stuxsi pjɯ́-wɣ-ta tɕe (koŋi sɤ-ta, stuxsi sɤ-ta) nɯnɯ jla pɯ-ŋu
tɯɕlu ɯ-kɯ-rɤɕi nɯ jla ʑo
jla nɯ li ŋkhorwapa ra nɯ-sroʁ ɯ-kɯ-ndo kɯ-fse pɯ-ɕti matɕi
\c 犏牛是农民的命根子
nɯ a-pɯ-me tɕe, kɤ-rɤji mɯ́j-khɯ
tɕe jla nɯ wuma kɯ-ra pɯ-ɕti
ftsoʁ nɯ tɕe tɕe ɯ-lu kɤ-nɯmga ɲɯ-ŋu ri
li jla cho ftsoʁ ni ʁnaʁna (nɤkinɯ)
ndʑi-rme nɯ sthɯci me ma ndʑi-ndʐi nɯ wuma ʑo tɯ-ndʐi kɯ-ʑru ŋu ma
tɕe ndʑi-ɕa nɯ li kɤ-ndza kɯ-sna ɕti
tɕe ndʑi-ɣli, ndʑi-qe nɯra li tɯ-ji ɯ-ŋgɯ chɯ́-wɣ-lɤt qhe nɯra wuma ʑo pe.
tɕe ftsoʁ cho jla nɯ nɯ kɯ-fse ŋu.
tɕeri nɤkinɯ ftsoʁ nɯnɯ ɲɯ-rɤpɯ tɕe tɕe
ftsoʁ nɯ nɯ-rɤpɯ tɕe, nɤkinɯ
ɴɢarpa cho ɴɢarmɯ ɲɯ-lɤt
ɴɢarmɯ nɯ, mu a-nɯ-lɤt tɕe ɴɢarmɯ ŋu, 
phu a-nɯ-lɤt tɕe ɴɢarpa ŋu
tɕe ɴɢarpa nɯ kɯɕɯŋgɯ tɕe 
tɯɕlu mɯ-pjɤ-ŋgrɤl 
nɯ ɯ-qhu ɯ-pɤrthɤβ ri tɕe li tɯɕlu ɲɯ-zrɤɕi-nɯ pɯ-ɕti
\c 中间一段时间他们也叫它拖犁
tɕeri mɤ-nɤtsɤtkhɯ tɕe, 
nɤʑo tɯrme nɯnɯ, nɤ-stu mɯ́j-tɯ-fse tɕe, ɴɢarpa ʑo ɲɯ-tɯ-fse tu-ti-nɯ ŋgrɤl ma.
\c 你不合群，不遵守规矩，你像杂牛一样
nɯnɯ nɤki ɴɢarpa nɯnɯ kɤ-lɤɣ ra ɲɯ-ɴqa 
ɯʑosti ntsɯ ɕ-ku-nɯ-rɤʑi ɲɯ-ŋu tɕe
kɤ-ɕar ɲɯ-ɴqa, kɤ-lɤɣ ɲɯ-ɴqa
tɕe nɯ ɴɢarpa 
ɴɢarmɯ nɯ tɕe tɕeli
ɯ-lu nɯnɯ tɕe ftsoʁ sɤz sthɯci ʑo mɤ-fse, nɯŋa sɤz tɕi mna
nɯ kɯfse nɯ ɴɢarmɯ ŋu.
tɕe nɯnɯra kɯnɤ li nɯ-ɕa nɯra kɤ-ndza sna, nɯ-ndʐi nɯra li 
tɯ-ŋga kɤ-sɯβzu, tɯ-xtsa kɤ-sɯβzu ra kɯ-sna ɲɯ-ɕti
tɕendɤre nɯra kɯ-fse tɕe, tɕe nɯ-ɣli nɯra li tɯ-ji ɯ-ŋgɯ lú-wɣ-lɤt kɯ-khɯ ɲɯ-ɕti
tɕe nɯra kɯ-fse ɲɯ-ŋu. 
tɕe nɯnɯ ftsoʁ chondɤre jla ni ɣɯ ndʑi-mu nɯnɯ qra ɲɯ-ŋu
tɕe qra nɯnɯ tɕe tɕe nɤki
qra nɯ kɯ nɤkinɯ mbala na-lɤt nɤ tɕe nɤki ɲɯ-ŋu
jla ɲɯ-ŋu, rgali na-lɤt nɤ, ftsoʁ ɲɯ-ŋu.
tɕeri li qambrɯ tu. tɕe qambrɯ nɯnɯ 
qra ɯ-taʁ nɯtɕu mbala tú-wɣ-lɤt tɕe, tɕe jla cho ftsoʁ ɲɯ-lɤt ɲɯ-ŋu
qra ɯ-taʁ qambrɯ tú-wɣ-lɤt tɕe, tɕe qambrɯ chondɤre qra ɲɯ-lɤt ɲɯ-ŋu.
tɕeri qra cho qambrɯ nɯnɯ alo mbroχpa sɤtɕha tu ma
tɕethi pɕoʁ rkɯn
thi tɕe kutɕu muchang kɯfse zhuanmen nɤrwa tu tɕe, 
nɯnɯtɕu tu ma pa, jɯl zɯ me 
ma iɕqha tɤ-rɤku sɤ-ji, ŋkhorwapa ji-sɤtɕha nɯtɕu nɯnɯ me
tɕe nɯra kɯ-fse ɲɯ-ŋu.
