mdzadi rcanɯ wuma ʑo mɤ-pe ma tu-kɯ-ndza rcanɯ,
ɯ-tɯ-rɤʑa kɯ ɕɯmŋɤm ʑo ɕti.
kɤ-ndo ri mɤ-sɤcha ma tu-mtsaʁ nɤ tu-mtsaʁ qhe 
ju-nɯɕe nɤ ju-nɯɕe 
kɯ-xtɕɯ-xtɕi ci ɕti ri,
ɯ-mɤlɤjaʁ nɯra ɲɯ-dɤn.
ɯ-mɤlɤjaʁ nɯ kɯtʂɤ-ldʑa jamar ɣɤʑu low.
ma koŋla mɯ-kɤ-rtoʁ-a ri,
ɯ-mɤlɤjaʁ nɯra ɲɯ-dɤn,
ɯ-mtɕhi rcanɯ kɯ-ɤmtɕɯmtɕoʁ ʑo ɲɯ-ŋu.
ɯʑo rcanɯ ɲɯ-xtɕi.
a-tɤ-fka rcanɯ, li wxti tsa ɕti ma 
zrɯɣ jamar ɣɤʑu ri,
zrɯɣ sthɯci nɯ mɤ-wxti.
zrɯɣ kɯ-wxti nɯra rcanɯ koŋla ʑo kɯ-wxtɯ-wxti ʑo tu.
tɕe ɯ-mɤlɤjaʁ ra dɤn ma nɯnɯ mdzadi nɯ wuma ʑo sɤndza.
wuma ʑo kɯ-ndza tɕe rɤʑa.
tɕeri jinde tɕe smɤn tú-wɣ-lɤt tɕe pjɯ́-wɣ-sat ntsɯ ɲɯ-ɕti tɕe
kɯ-dɤn me ma nɯ ɕɯŋgɯ rcanɯ tɯ-βri ŋotɕu tɤ-kɤ-ndza nɯ tu-zɣɯrni. 
tɕe rcanɯ ɯ-tɯ-rɤʑa kɯ, kɤ-rɤβraʁ, nɯ kɤ-rɤβraʁ ra ma ɯ-tɯ-rɤʑi ʑaʑa mɤ-ʑi.
tɕe tɯ-ɣjɤn tɤ-kɤ-ndza nɯ tɯ-sŋi tɯ-rʑaʁ jamar rɤʑa ɕti.
\c  （被咬的地方）
tɕe nɯ mdzadi ŋu, ɯʑo kɯ-ɣɯrni ci ŋu.
kɯ-ɣɯrni ci tsɣaʁtsɣaʁ ŋu qhe rcanɯ,
kɤ-ndo wuma ʑo ɴqa ma
tɯ-ŋga kɯ mɯ-mɤ́-nɯ-wɣ-sɯ-nthɤβ kɯ-fse qhe, 
\c （如果不用衣服压紧）
kɤ-ndo mɤ-kɯ-cha. 
ma tɕe tu-mtsaʁ nɤ tu-mtsaʁ qhe ju-nɯɕe ɕti.
tɕe mdzadi nɯ núndʐa tu-mtsaʁ nɤ tu-mtsaʁ ŋu tɕe, 
núndʐa kupa kɯ, kupa ɯ-rmi tɕe tiaozao tu-kɯ-ti ŋu.
ma nɯnɯ mdzadi ŋu.
==================
mdʐɯɕɯɣ kɤ-ti ci tu tɕe,
mdʐɯɕɯɣ kɤ-ti nɯ li qajɯ ci ɲɯ-ŋu.
tɕe qajɯ ci ɲɯ-ŋu tɕe, li tɯ-βri ra wuma ʑo ndze tɕe rca,
ŋotɕu ta-ndza tɕe, stoʁ phaʁ kɯ-fse tu-nɯɣmbɤβ ɕti.
ma nɯnɯ li wuma ʑo rɤʑa.
mdʐɯɕɯɣ kɤ-ti ci tu tɕe nɯnɯ
ɯʑo, nɤkinɯ, ɯ-ʁar kɯ-me, nɯ fse tu-kɯ-nɤŋkɯŋke ci ɲɯ-ŋu.
qajɯ kɯ-xtɕɯ-xtɕi ci ɕti. 
mɯ́j-ʁdɯɣ ma tu-kɯ-ndza tɕe ɲɯ-z-rɤʑe cha tɕe,
stoʁphaʁ kɯ-fse nɯ yigexingqi ʑo mɯ́j-ʑi.
\c  （它咬的地方有半个胡豆那么大）
nɯnɯ kɯnɤ ʑo ɣɤʑu tɕe, 
\c （那种情况都有）
ɯ-taʁ xiaodu ra tú-wɣ-βzu tɕe, jiujing kɯ xiaodu tú-wɣ-βzu tɕe,
nɯnɯ li ʑatsa kɯ-ʑi ɲɯ-phɤn.
nɯ maʁ nɤ rca, wuma ʑo saʁnɤt kɯ-ndza.
nɯ kupa kɯ tɕhi tu-ti ɲɯ-ŋu?
chouchong, woja nɯ ɲɯ-ŋu.
ma nɤkinɯ ɲɤ-nɯjmɯt-a.
\c  (plusquamperfect  j'avais oublié)
==========
li zrɯɣ kɤ-ti tu tɕe nɯ li qajɯ ŋu tɕe,
tɯrme tɯ-βri mɤ-kɯ-rɤχtɕɯʁɟo, 
mɤ-kɯ-rɯ<weisheng> nɯra tɕe nɯ-zrɯɣ ku-βze ŋgrɤl. 
kɤrɤsla ʑo tɯ-ŋga ra ??mɯ-nɯ́-wɣ-χtɕi qhe tɕe zrɯɣ ku-βze ɕti. (250)
tɕe zrɯɣ nɯ tɕe, tsuku kɯ tɯ-pɤchaʁ ɯ-ŋgɯ tu-nɯ-ɬoʁ ŋu tu-ti-nɯ ŋu tɕe mɤxsi ma
ɯʑo ɲɯ-kɯ-nɯ-βze ci ɲɯ-ɕti tɕe,  (300)
tɕhi tu-fse ɲɯ-ŋu ɲɯ-βze ŋu mɤxsi ma 
tɕe zrɯɣ nɯnɯ, zrɯɣ-pɯ tu-kɯ-ti tɕe, 
nɯnɯ kɯ-xtɕɯ-xtɕi ʑo ma tɯβɣi ʑo kɯ-fse ɕti ma
tɕe nɯnɯ ɲɯ-wxti nɤ ɲɯ-wxti tɕe zrɯɣ ɲɯ-βze tɕe,
tɕe zrɯɣ nɯ thɯ-wxti tsa tɕe chɯ-rɤpɯ tɕe ndʑrɯ ku-lɤt ɲɯ-ŋu.
ndʑrɯ ku-lɤt qhe, iɕqha pɣa ɣɯ ɯ-ŋgɯm nɯ ɲɯ-fse ri,
aʁandɯndɤt ŋotɕu na-lɤt-nɯ tɕu qhe, 
tɕe tɯ-ŋga ɯ-taʁ ku-ndzoʁ qhe mɯ́j-ŋgra.
tɕe tɯ-ndzrɯ kɯ mɯ-mɤ-nɯ́-wɣ-sɯ-qhrɯt qhe mɯ́j-ŋgra. 
ma nɯnɯ ndʑrɯ nɯnɯ, ɯnɯnɯ nɯ ɲɯ-ʁaʁ qhe zrɯɣ-pɯ ɲɯ-ŋu low ma
tɕendɤre zrɯɣ kɯnɤ ɲɯ-ɤpɯpa, ɲɯ-mphɯl wuma ʑo mbat.
tɕendɤre nɤkinɯ, zrɯɣ nɯ kɯ tu-kɯ-ndza tɕe li wuma ʑo rɤʑa.
tɕeri zrɯɣ nɯnɯ tu-nɤŋkɯŋke ra ɣɤβlo qhe, mdzadi kɯ-fse tu-mtsaʁ mɯ́j-cha qhe, ɯnɯnɯ kɤ-ndzo ɲɯ-mbat.
ma tɕe jinde nɯ zrɯɣ kɤ-mto cinɤ maŋe.
ma nɯnɯ zrɯɣ nɯ li saʁnɤt.
tɯ-βri ɯ-taʁ. 
\c (right dislocation)
