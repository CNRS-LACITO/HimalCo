chɯsɲu kɤ-ti ci ɣɤʑu tɕe,
nɯnɯ nɤkinɯ,
khɯna nɯ-kɯ-sɲu, khɯna nɯ a-tɤ-ngo tɕe tɕendɤre
ɲɯ-sɲu kɯ-fse ɲɯ-ŋu.
tɕe núndʐa chɯsɲu tu-ti ɲɯ-ŋu.
chɯ nɯ mbroχpa skɤt khɯna ɲɯ-ŋu.
tɕe nɯnɯ ɲɤ-sɲu tɕe tɕendɤre
nɯ aʁɤndɯndɤt ɯ-grɤl kɯ-me kɯ-sɤmtsɯɣ ɲɯ-ŋu.
\c  (antipassif vs. generic)
nɯ kɯ a-kɤ-kɯ-mtsɯɣ tɕe tɕe nɯ ɯ-tɯɣ ɣɤʑu.
tɕe tɯ-ʑo ɲɯ-kɯ-ɕte ɲɯ-ŋu.
tɕe nɯnɯ wuma ʑo mŋɤm ɲɯ-ŋgrɤl.
tɕe nɯnɯ nɤkinɯ iɕqha nɯ,
kɯɕɯŋgɯ tɕe βlama kɯ-fse nɯ kɯ nɯnɯ kɤ-kɤ-mtsɯɣ ɯ-stu nɯ tɕu tu-tɕɤt,
\c  （他把病抽取来）
tɯ-ci ɯ-ŋgɯ pjɯ-ɣɤle tɕe, khɯzɤpɯ kɯ-fsɯ-fse ʑo tu-ti-nɯ pɯ-ŋu
nɯnɯra sthɯci ŋu maʁ mɤxsi ri, 
nɯnɯ kɤ-kɤ-mtsɯɣ ɯ-stu nɯnɯ tɕe,
nɯnɯ tu-tɕɤt tɕe ɕa ɯ-lpɤɣ ci ɲɯ-ŋu ɲɯ-ti.
tɕe tɯ-ci ɯ-ŋgɯ pjɯ-ɣɤle tɕe, 
tɕe pjɯ-kɯ-ru tɕe, khɯzɤpɯ kɯ-fsɯ-fse ʑo ɲɯ-ŋu tu-ti-nɯ pɯ-ŋgrɤl.
ma nɯ chɯsɲu ŋu.
tɕe chɯsɲu nɯnɯ a-nɯ-kɯ-ɤtɯɣ tɕe,
nɯnɯ a-tɤ-kɯ-mŋɤm tɕe tɯ-βri a-kɤ-ndzoʁ tɕe tɕe iɕqha 
kɯmu ɯ-skɤt nɯ a-pɯ́-wɣ-mtshɤm tɕe phɤn tu-ti-nɯ ɲɯ-ŋu
ma nɯnɯ chɯsɲu nɯnɯ wuma ʑo li, ŋɤn ɲɯ-ŋgrɤl. 
wuma ɲɯ-mŋɤm
tɕe ku-kɯ-ɕɯrŋgɯ pjɯ-kɯ-sat ra ɲɯ-ŋgrɤl,
kɤ-nɯsmɤn a-mɤ-pɯ-ŋgrɯ,
cho ɯ-nɯsmɤn //a-mɤ-pɯ-tɤ-βdi// (a-mɤ-tɤ-βdi) tɕe 
pjɯ-kɯ-sat ɲɯ-ŋgrɤl ma nɯnɯ ɲɯ-ŋu
khɯna ɯ-ŋgo ɲɯ-kɯ-ɕte ɲɯ-ŋu wo.
khɯna nɯ-kɯ-sɲu nɯ kɯ a-kɤ-kɯ-mtsɯɣ qhe, tɯʑo ɲɯ.. nɯ ɲɯ-kɯ-ɕte
mɯ-mɤ-kɤ-kɯ-mtsɯɣ qhe mɯ́j-kɯ-ɕte.
a-kɤ-kɯ-mtsɯɣ qhe tɕe ɲɯ-kɯ-ɕte qhe
tɕe tɯʑo tɯ-βri kɯnɤ nɯ  tu-kɯ-ɕɯmŋɤm ɲɯ-ŋu.
----
tɯŋgo li tshawa kɤ-ti ci tu.
tshawa kɤ-ti nɯnɯ tɯ-rtshɤz ɯ-ŋgɯ tɯ-ŋgo ɲɯ-ŋu.
tɕe tshawa ɲɯ-ŋu tɕe, nɯnɯ tɕhomba nɯ wuma ʑo tɤ-thɯ tɕe
ɯ-nɯsmɤn tú-wɣ-sɤphɯɕlaʁ ɲɯ-ra ma nɯnɯ 
tshawa ɲɯ-kɯ-ɤβzu wuma ɲɯ-dɤn
tɕe nɯnɯ tu-oɕqhe-nɯ nɤ tu-oɕqhe-nɯ, tu-oɕqhe-nɯ nɤ tu-oɕqhe-nɯ tɕe tɕe,
nɯ-rtshɤz ɯ-ŋgɯ, nɤkinɯ, tɤ-se lu-nɯɬoʁ. 
\c （从肺里咳出血来）
