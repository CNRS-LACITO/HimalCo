ʁmɯrcɯftsa kɤ-ti ci tu tɕe 
nɯnɯ ʁmɯrcɯftsa kɯ-xtɕɯ-xtɕi ʑo wxti.
tɕeri nɯnɯ ɯ-mtsioʁ nɯ ki tu-fse ɯ-qhu tɕethi, 
ɯ-ŋgɯ ri lu-ŋgɤɣ ŋu
tɕe nɯnɯ rcanɯ
χpɤltɕin ɯ-mu kɯ wuma ʑo qhe ma
yangyu lɤ-kɤ-ji kɯnɤ tu-nɯ-tɕɤt ɕti ɲɯ-ti.
yangyu ra tu-nɯ-tɕɤt, jima pɯ-kɤ-ji nɯra kɯnɤ tu-nɯ-tɕɤt.
tɕeri tɤrɤku, tɯji ɯ-ŋgɯ wuma ʑo saʁnɤt tu-ti tɕe qhe ma
nɯnɯ nɤkinɯ, li kha ra kɯ-nɤru ju-ɣi. 
tɯji ɯ-ŋgɯ ra ku-nɤru ɕti.
tɕ qajɯ tɕi ɲɯ-ndze, nɤki, 
tɯjpu tɕi ɲɯ-ndze, tɕe ʁmɯrcɯftsa ŋu tɕe nɯnɯ nɤkinɯ, 
ʁmɯrcɯ ɯ-rcɯrca ʑo tu ri,
ʁmɯrcɯ sthɯci mɤ-dɤn, ʁmɯrcɯ sɤznɤ rkɯn
nɯnɯ sɯŋgɯ kɯmɯxte ɕ-ku-rɤʑi ɲɯ-ŋu
nɯnɯ ɣɯ ɯ-ŋgɯm nɯnɯ 
nɯ, kɯ-pɣi kɯ-fse qhe, ɯ-taʁ kɯ-ɲaʁ kɯ-ɤkhra kɯ-fse ɲɯ-ŋu.
nɯnɯ ɣɯ ɯ-ŋgɯm nɯ nɯ kɯ-fse ɲɯ-ŋu
ʁmɯrcɯ ɣɯ jamar ɲɯ-wxti.
ɯʑo nɯ ʁmɯrcɯ sɤz kɯ-xtɕɯ-xtɕi wxti.
tɕe ɯ-mtsioʁ nɯra kɯ-qarŋe ɲɯ-ŋu.
ɯ-mi nɯra kɯnɤ kɯ-qarŋe ɯ-mɤ-ŋu ma mɯ-kɤ-rtoʁ-a ri,
nɯnɯ ʁmɯrcɯftsa ŋu.
tɕe ndʑi-tezheng nɯra, nɤkinɯ,
ʁmɯrcɯ cho naχtɕɯɣ tsa ɕti, ndʑi-tshɯɣa.
=============================
qale kɯtshi kɤ-ti ci tu.
tɤrpat (ɯ-mdoʁ),  kafei ɯ-mdoʁ tsa ɯ-kɯ-ndo ci ŋu. 
ma nɯ sɤz hanɯni pɣi kɯ-fse ma khro mɤ-wxti. 
qɤjdo sɤz xtɕi.
tsaŋga sɤz tɕe wxti jamar ci ɲɯ-ŋu.
tɕe nɯnɯ qalekɯtshi ŋu tɕe, 
qalekɯtshi nɯnɯ chondɤre βʑar nɯ ndʑi-tɯ-wxti naχtɕɯɣ.
tɕe nɯnɯ qalekɯtshi nɯnɯ, tu-kɯ-ru tɕe,
tɕhi tu-fse ku-nɯ-ŋu ma, 
nɤmkha ri ɲɯ-nɯqambɯmbjom tɕe toʁde tɕe ɯ-stu ri ku-rɤʑi tɕe,
ɯ-jwaʁ, maʁkɯ, ɯ-ʁar tu-sɤlqɤlqɤt tu-sɤlqɤlqɤt tɕe 
nɯnɯreri ku-rɤʑi tɕe tɕe toʁde mɯ́j-... kɤ-nɯqambɯmbjom mɯ́j-ɕe kɯ
nɯnɯre ɯ-stu ri ku-rɤʑi tɕe, ɯ-jwaʁ, maʁ, ɯ-ʁar nɯ tu-sɤlqɤlqɤt nɤ tu-sɤlqɤlqɤt ŋgrɤl 
tɕe ɯ-jme nɯ li kɯ-ɤrtɯm kɯ-fse ɲɯ-ŋu.
ma nɯnɯ qalekɯtshi ŋu tɕe, 
nɯnɯ qalekɯtshi nɯ, nɯnɯ cho βʑar ni wuma ʑo naχtɕɯɣ-ndʑi tɕe,
tɯ-tɯphu ŋu ɕi ʁnɯ-tɯphu ŋu mɤxsi.
ma qalekɯtshi nɯ kɯ nɯnɯ tɤrɤku tu-ndze kɯ-fse nɯra mtshɤm mɯ-pɯ-rɲo-t-a.
//nɯɣɯ// ku-nɯqambɯmbjom-nɯ ma nɯ ma ɯ-mto mɤ-rɲam-a.
nɯnɯ qalekɯtshi kɤ-ti ci tu.
ɯ-mdoʁ nɯra pɣi qhe, tɤrpat ɯ-mdoʁ tsa asɯndo qhe li ɯ-rca hanɯni kɯ-wɣrum ɣɤʑu qhe.
kɯ-xtɕɯ-xtɕi ɲɯ-ɤkhra.
ɯ-tɯ-ɤkhra khro mɯ́j-saχsɤl, mɯ́j-tʂot.
========
nɤmkha zɯ ɲɯ-nɯqambɯmbjom qhe tɕe, 
ɲɯ-nɯqambɯmbjom, χtɯrca ɲɯ-nɯqambɯmbjom-nɯ ɲɯ-dɤn ri,
ci ci tɕe tɯ-khɤl ri ku-rɤʑi tɕe,
tɕe kɯki ɯ-ʁar ʁnɯz tu-sɤndzɯrndzɯr nɤ tu-sɤndzɯrndzɯr kɯ-fse ɲɯ-ŋu
tɕe nɯnɯ, nɯnɯ tɕe mɯ́j-naχtɕɯɣ.
tɕe kɯmaʁ ra nɯ kɯ-fse me ri,
qalekɯtshi nɯnɯ ɣɯ mɤ-kɯ-naχtɕɯɣ nɯ nɯ ɲɯ-ŋu.
=====================
qamtsɯr pɣɤtɕɯ kɤ-ti ci tu tɕe, nɯ wuma ʑo xtɕi
tɕe nɤkinɯ, qamtsɯr pɣɤtɕɯ nɯ kɯ-xtɕɯ-xtɕi ci ɕti.
te ʑɴɢoloʁ jamar ma maŋe wo.
woja, lɤ-zo qhe ʑɴɢoloʁ kɯ-fse ki kɯ-fse ma maŋe
tɕe nɯ qamtsɯr pɣɤtɕɯ, qamtsɯr pɣɤtɕɯ nɯ ʁo li,
nɤki tɤrɤku ra ri ɲɯ-ndze,  qajɯ ra ri ɲɯ-ndze ri
nɯ sɯŋgɯ ɕ-kurɤʑi ɕti.
kha ɯ-rkɯ kɯ-dɤn  tu mɤ-ŋgrɤl ri
"tɕrɯt nɤ tɕrɯt" tu-ti ŋu tɕe
ɯnɯnɯ, nɤkinɯ, ɯ-skɤt nɯ saχsɤl.
tɕe nɯnɯ qamtsɯr pɣɤtɕɯ tu-kɯ-ti ŋu tɕe,
nɯ kɯ-xtɕɯ-xtɕi ci ŋu.
nɯnɯ xtɕi cho mɤʑɯ jaʁmɤzdoʁzdoʁ kɤ-ti ci, 
pɣɤtɕɯ ci tu tɕe
jaʁmɤzdoʁzdoʁ jaʁmu tɕe kɯki kɯ-fse ma me kɤ-ti ɲɯ-ŋu tɕe
nɯnɯ li nɯnɯ jamar ma mɤ-wxti.
ma nɯnɯ jaʁmɤzdoʁzdoʁ tu-ti ŋu tɕe,
qamtsɯr pɣɤtɕɯ nɯ ɯ-βri nɯra 
kɯ-ɲaʁ ɯ-taʁ qhe kɯ-qarŋe kɯ-fse, kɯ-nɤmbju kɯ-fse tu qhe, nɯ kɯ mpɕɤr
\c  (comparatif qamtsɯr pɣɤtɕɯ kɯ mpɕɤr)
tɕe nɯnɯ qamtsɯr pɣɤtɕɯ ŋu.
jaʁmɤzdoʁzdoʁ nɯ ʁo mɤʑɯ ʑo xtɕi.
ɯ-mtsioʁ rcanɯ kɯ-xtɕɯ-xtɕi ʑo ma maŋe.
ma nɯnɯ ʁnɯ-tɯphu nɯ (ɣɯ ndʑi-mtsioʁ) tɯtɯrca tsa tu-ŋgɤɣ-ndʑi ŋgrɤl 
\c （这两种鸟的嘴是（上面和下面）一起同时勾着的）
=========================
jaʁmɤzdoʁzdoʁ nɯ kɯnɤ pɣa ŋu, mɤ-arɤt
jaʁmɤzdoʁzdoʁ kɤ-ti ci tu tɕe,
nɯ qamtsɯr pɣɤtɕɯ cho ndʑi-tɯ-wxti naχtɕɯɣ.
kɯ-xtɕɯ-xtɕi ʑo zdoʁzdoʁ ma me. (ideoph)
//tɤ... tɤ-ŋgɯm// kɤ́rmɯrme tɤ-ŋgɯm jamar ma me.
\c  （连羽毛一起也只有鸡蛋那么大）
kumpɣa ɯ-ŋgɯm, ma nɯ kɯ-fse ci ŋu.
tɕe nɯnɯ tɯ-tɯphu ŋu, mɤʑɯ
=======================
tɕe ɬɤndʐi pɣɤtɕɯ kɤ-ti ci tu.
ɬɤndʐi pɣɤtɕɯ nɯ wuma ʑo mpɕɤr.
nɤki ɯ-rme, ɯ-muj nɯra rcanɯ kɯ-mpɕɯ-mpɕɤr ʑo ŋu.
qhe maka kɯ-tʂɯ-tʂot ʑo qhe, kɯ-mpɕɯ-mpɕɤr ʑo ŋu qhe,
ɯ-rqɤpa nɯnɯra qarŋe qhe nɤmbju ʑo 
ɯ-mgɯrqhu ɯ-mkɤqhu nɯra kɯnɤ qarŋe qhe, ki tɤton,
ɯ-mke tɯ-tu-kɯ-fskɤr nɯnɯ qarŋe.
qarŋe ɯ-ŋgɯ kɯnɤ aɣɯrnɯɕɯr kɯ-fse qhe,
ɯnɯnɯ jinhuangse kɯ-fse ŋu.
tɕe nɯnɯ mpɕɤr.
ɯ-ro nɯnɯra, mɤʑɯ nɯra ɲaʁ,
ɯ-xtɤpa chɯ-kɯ-ɕe nɯra ɲɯ-wɣrum.
kɯ-wɣrɯ-wɣrum ʑo ɲɯ-ŋu.
ɯ-mgɯr nɯra kɯnɤ ɲɯ-ɲaʁ, 
qhe ɯ-jme nɯnɯra kɯnɤ kɯ-ɤɣɯrnɯɕɯr qhe, jinhuangse kɯ-fse.
ʁmɤrsɤr kɯ-fse, nɯnɯ ɲɯ-nɤmbju ʑo.
ɯ-mi nɯra ɲɯ-ɣɯrni.
ɲɯ-ɣɯrni ɯ-ŋgɯz kɯnɤ ɲɯ-qarŋe kɯ-fse, ɯ-mtsioʁ nɯra ɲɯ-pɣi.
qhe nɯnɯ nɤkinɯ, maka,
"tɕɯt nɤ tɕɯt" tu-ti, tu-mbri ɯ-khɯ-kha ɯ-ʁar nɯ ki ntsɯ tu-ste ɲɯ-ŋu.
lɤ-zo kɯnɤ. 
\c (right disloc)
tɕe ɬɤndʐi pɣɤtɕɯ nɯnɯ  soz lu-fsoʁ ɕɯŋgɯ nɯra tu,
tɯrmɯkha ku-tɯ-qanɯ tu tɕe nɯnɯ 
ɬɤndʐi ɲɯ-fse tu-ti-nɯ ndʐa ɯ-mɤ-kɯ-ŋu-ci ma nɯnɯ ɬɤndʐi pɣɤtɕɯ tu-ti-nɯ.
nɯnɯ li kɯ-xtɕɯ-xtɕi ci ŋu ri,
jaʁmɤzdoʁzdoʁ sɤz wxti.
iɕqha nɯ, kumpɣɤtɕɯ sɤz tɕe xtɕi.
tɕe tɤkhe pɣɤtɕɯ sɤz tɕe xtɕi.
tɕe nɯnɯ nɤkinɯ, ɬɤndʐi pɣɤtɕɯ tu-ti-nɯ.


