qachɣa mɯntoʁ kɤ-ti ci tu tɕe, nɯ sɯjno ŋu.
sɯjno ŋu tɕe, ɯʑo mbɤr, ʁnɯ-tɣa jamar ma tu-βze mɤ-cha.
tɕeri ftɕar tɕe li tu-ɬoʁ ŋu.
tɕe nɯ tɤ-ɬoʁ ɕɯmɯma nɯ ɯ-jwaʁ ma me,
ɯ-ru nɯnɯ ɲaʁ tsa, aɣɯnɯɕɯr kɯ-fse ma,
ɲaʁ tsa, tɕe nɯ ɯ-βri,
ɯ-ru nɯre ɯ-jwaʁ tu-nɯgrɤl ŋu tɕe, 
tɕe taʁ tsa ri tɕe tɕe, ɯ-mɯntoʁ ɲɯ-lɤt ŋu.
tɕe ɯ-mɯntoʁ nɯ mpɕɤr, ɯ-mɯntoʁ ɣɯ ɯ-jwaʁ nɯ kɯ-dɯ-dɤn ʑo ɲɯ-ŋu.
kɯ-tɕɤr qhe, kɯ-ndɯβ qhe kɯ-dɯ-dɤn ʑo ɲɯ-ŋu.
tɕe ɯ-χcɤl nɯnɯ tɕe, iɕqha, xiangrikui tsa ɲɯ-fse, ɯ-mɯntoʁ ɯ-tshɯɣa nɯ. 
\c (right dislocation)
ri ɲɯ-xtɕi, ki kɯ-xtɕɯ-xtɕi ma me.
tɕeri li nɤkɤro, nɤki, 
χɕɤlphoŋ ɯ-fkaβ jamar ɲɯ-wxti cha.
ma nɯnɯ ɯ-mŋu jamar ɲɯ-wxti cha.
ma nɯnɯ qachɣa mɯntoʁ ŋu tɕe, ŋu low?
tɕe nɯ qachɣa mɯntoʁ tu-kɯ-ti ŋu tɕe,
ɯ-χcɤl nɯ kɯ-qarŋe ɲɯ-ŋu,
ɯ-rkɯ nɯre, ɯ-mɯntoʁ kɣɯ ɯ-jwaʁ ɯ-fse nɯra kɯ-ɤrŋi ɲɯ-ŋu. tɕe ɲɯ-mpɕɤr.
tɕe nɯ qachɣa mɯntoʁ ŋu. 
nɯ rɯŋgu aʁɤndɯndɤt ʑo tu.
tɯji ɯ-rkɯ ra tu, sɯŋgɯ ra tɕi tu.
ri stɤmku, stu ɯ-sɤ-dɤn nɯ stɤmku nɯra ŋu-nɯ.
tɕe nɯra nɯ-ŋgɯ tɕe tu-ɬoʁ ŋu tɕe, mpɕɤr.
tɕe nɯ qachɣa mɯntoʁ ŋu.
tɕe stonka jɤ-ɣe tɕe, li tɤ-rca pjɯ-nɯɣur qhe, 
tɕe ɲɯ-me ɕti.
tɕe ɯ-fsaqhe, ftɕar kɤ-ndzoʁ qhe li tu-ɬoʁ.
tɕe nɯ qachɣa mɯntoʁ ŋu.
=========
mɤdɤmɲɤm kɤ-ti ci tu tɕe, mɤdɤmɲɤm nɯnɯ si ŋu.
si ŋu tɕe, rɟaspa tsa mbro.
ʁnɯ-rtsɤɣ jamar, kha ʁnɯ-rtsɤɣ jamar tu-mbro cha.
ma nɯnɯ, nɤkinɯ, mɤdɤmɲɤm ŋu tɕe, 
mɤdɤmɲɤm nɯ, 
ɯ-ru ra mɤ-jpum chondɤre ɯʑo ɯ-si nɯ mɤ-kɯ-ngɯt ci ɕti.
pjɯ-tɯ-qlɯt qhe, mdoʁ qhe, chɯβ ʑo pjɯ-ɴɢlɯt ɕti (ideoph)
ma nɯnɯ mɤdɤmɲɤm ŋu tɕe, (nɯ ɣɯ) aɣɯrtɯrtaʁ 
ɯ-ru wuma ʑo ɲɯ-jpum mɤ-cha.
tɯ-jaʁ jamar ma ɲɯ-jpum mɤ-cha,
tɯ-ʁla kɯra jamar ma ɲɯ-jpum mɤ-cha ma
nɯnɯ, nɤkinɯ, kɤ-mbro tu-mbro cha tɕe, aɣɯrtɯrtaʁ
tɕe ɯ-jwaʁ nɯnɯ, ʁmɯrtsɯ ɯ-jwaʁ ma me.
khro mɤ-wxti ma nɯnɯ ɯ-jwaʁ nɯ ɯ-qhu ri ɯ-rme kɯ-fse sɯβsɯβ tu.  (ideoph)
rʁom tsa.
ɯ-jwaʁ ɯ-ʁɤri nɯnɯra tɕe mnu, mpɕu.
tɕe nɯnɯ, ma ɯ-jwaʁ kɯ-mbɯ-mba ɕti.
ma mɤdɤmɲɤm nɯ ɯ-mɯntoʁ rcanɯ, 
ljɤɣljɤɣ ʑo kɯ-pa lu-lɤt cha tɕe,  (ideoph)
ɯ-mɯntoʁ ɯ-tshɯɣa nɯnɯ ki tsa fse, 
\c (cataphorique)
iɕqha, qrontshom ɯ-mɯntoʁ tsa fse.
ri nɯ sɤznɤ rɲɟi chondɤre ɯ-mɯntoʁ, nɤkinɯ, nɯ sthɯci mɤ-ɤmɯrmbat.
ma nɯnɯ mɤdɤmɲɤm ŋu.
kɯ-ɤrqhi ju-kɯ-ru ʑo saχsɤl tɕe,
ɯ-mɯntoʁ dɤn chondɤre awɯwum tɕe mpɕɤr.
tɕe nɯnɯ mɤdɤmɲɤm ŋu.
mɤdɤmɲɤm nɯ, nɤkinɯ, co pɕoʁ tɕe tu,
zgo pɕoʁ tɕe tu.
sɤtɕha ŋotɕu kɯ-tu tu-nɯ-ɬoʁ ɲɯ-ɕti.
ma nɯnɯ, nɤkinɯ,
rpɣo kɯ-tu, co kɯ-me nɯ maʁ 
co kɯ-tu tɕe rpɣo kɯ-me nɯ maʁ 
tɕe nɯ kɯ-fse nɯ ŋu.
tɕe nɯ mɤdɤmɲɤm.
======
ɬɤndʐɤmbri
ɬɤndʐɤmbri kɤ-ti ci tu tɕe, nɯnɯ li sɯjno ci, 
ɯ-jwaʁ ra kɯ-ndɯβ ci, ɯ-ru ra kɯ-xtshɯ-xtshɯm ŋu ri,
kɯ-zɯ-zri ʑo chɯ-βze qhe, 
aʁɤndɯndɤt ʑo ɯ-zda si nɯra nɯ-taʁ,
sɯjno ra nɯ-taʁ tu-ortɯrtɤβ qhe, 
tɕe ŋotɕu sɤ-ɤrtɯrtɤβ kɯ-tu nɯ tɕu ju-ɕe ɲɯ-ŋu. 
\c 哪里可以缠它就缠在那里
tɕe jú-wɣ-rɤɕi tɕe nɤkɤro ʑo ngɯt.
tɕeri kɤ-ntɕhoz kɯ-sna ra me.
ma nɯnɯ tɕe iɕqha,
sɯŋgɯ pɤjka cho ndʑi-tshɯɣa naχtɕɯɣ ri,
ɯ-mat nɯnɯ, nɤkinɯ, qaʑmbri ɣɯ ɯ-mat kɯ-fse chɯ-βze ŋu.
ma nɯnɯ ndɯβ tsa ma nɯnɯ,
ɬɤndʐɤmbri rmi tɕe, nɯ
ɯ-ri nɯ kɯ-xtshɯ-xtshɯm ʑo qhe, 
taqaβ jamar ma mɯ́j-jpum rcanɯ,
aʁɤndɯndɤt ʑo ju-zɣɯt, kɯ-zɯ-zri ʑo ju-βze cha.
tɕe nɯnɯ sɯku... a-pɯ-fsɯz qhe, sɯku tɕetutu ʑo tu-zɣɯt  
\c 如果可以的话，它可以爬到树上很高的地方
matɕi tu-rtɤβ nɤ tu-rtɤβ qhe tu-ɕe.
tɕe nɯnɯ, nɤkinɯ, ki tu-fse qhe, 
si nɯ a-pɯ-ndzur qhe 
\c 只有那棵树是立着的，
ki tú-wɣ-stu qhe tu-rtɤβ nɤ tu-rtɤβ qhe tu-ɕe ŋu.
tɕendɤre tɯ-ldʑa ɯʑosti tu-kɯ-nɯ-ɕe ɣɤʑu,
ʁnɯ-ldʑa χsɯ-ldʑa tɯtɯrca ku-ortɯrtɤβ-nɯ tu-kɯ-ɕe ɣɤʑu. 
\c (manner linking)
tɕe nɯnɯ, ɯ-jwaʁ nɯra kɯnɤ kɯ-ndɯ-ndɯβ ɕti.
ɯ-ru nɯnɯ, aɣɯrnɯɕɯr tɕe aɲaʁndzɯm kɯ-fse.
ma qromke ɯ-mdoʁ tsa asɯ-ndo ma nɯnɯ kɯ-fse nɯ, ŋu tɕe,
nɯnɯ kɯ-fse tu.
ɯ-ru kɯ-ɤrŋi ma kɯ-me, tɕe
mɤ-kɯ-ɣɯrni kɯ-fse tu.
tɕe nɯnɯ ɬɤndʐɤmbri ŋu.
tɕe sɯŋgɯ nɯra dɤn
ma stɤmku nɯra me ma ɯ-sɤ-ɤrtɯrtɤβ maŋe tɕe
tɕe nɯnɯ ɬɤndʐɤmbri ŋu.
==========================
cɤmixɕaj kɤ-ti ci tu tɕe, 
cɤmixɕaj nɯnɯ rcanɯ, ɯ-ru ra wuma ʑo rko,
tɕendɤre ɯ-rtsɤɣ kɯ-fse lu-lɤt ŋu ma, 
cɤmixɕaj ŋu tɕe,
nɯnɯ tɕe cɤmi pɕoʁ pa tsa nɯra tu tɕe,
tɯ-phɯ tɕe tu-wxtɯ-wxti ʑo rɟɤskhi jamar kɯ-wxti,
nɯ kɯ-fse kɯ-dɯ-dɤn tu-ɬoʁ ŋu.
tɕe nɯnɯ tɤ-ɬoʁ tɕe, nɤkinɯ,
ɯʑo nɯnɯ, tɯʑo ɲɯ́-wɣ-nɤmɤle tɕe rko tɕe,
rʁom kɯ-fse ri, fsapaʁ ra kɤ-ndza wuma rga-nɯ,
tɕe ɲɯ-chi rcama,
nɯnɯ ɣɯ ɯ-ru tu-kɯ-ɬoʁ, 
ɯ-mɯntoʁ ɯ-spa tu-kɯ-ɬoʁ nɯnɯ, rɟɤskhi...
tɯrme tɯ-fsu jamar tu-mbro cha tɕe,
ɯnɯnɯ ɯ-ku ri ɯ-mɯntoʁ ɲɯ-lɤt tɕe,
nɯ ɣɯ ɯ-rme kɯ-fse ci tu tɕe,
nɯ ɲɯ-phɯt-nɯ tɕe, "βɣɤza sɤ-no" tu-ti-nɯ tɕe, 
iɕqha, nɤki, zɣombu kɯ-fse kɯ-xtɕɯ-xtɕi tú-wɣ-xtɕɤr tɕe,
tɕe βɣɤza jú-wɣ-sɯ-no ra ŋgrɤl.
ma ɯ-mɯntoʁ nɯra ki tsa ɲɯ-ʁndɤr tsa ŋu tɕe, 
\c 它的花是散开的
tɕe βɣɤza ra ju-nɤm tɕe nɤtsa tɕe, 
\c 所以适合赶苍蝇
nɯ kɯ-fse βɣɤza sɤ-no ɲɯ-βzu-nɯ pɯ-ŋgrɤl.
tsuku kɯ tɕe zɣombu ɲɯ-nɯ-βzu-nɯ ŋu ri,
zɣombu ʁo mɤ-pe ma 
ɯ-jwaʁ ra, iɕqha ɯ-mɯntoʁ ɣɯ ɯ-βɣi kɯ-fse nɯ pjɯ-ŋgra qhe,
kɤ-raʁrɯz maʁ kɯ ku-sɯ-ɴqhi ɕti. 
tɕe nɯnɯ cɤmixɕaj ŋu.
=================
pɣɤtɕɯxɕaj kɤ-ti ci tu tɕe, nɯnɯ
pɣɤtɕɯxɕaj nɯnɯ, li kɯ-mnɯ-mnu ci ŋu.
ri ɯ-jwaʁ nɯra  ɯ-rme rsɯβrsɯβ ʑo pa ri, mnu. (ideoph)
tɕe ɯ-mdzu kɯ-fse ra me.
tɕe nɯnɯ rca tɯ-phɯ tɯ-phɯ nɯ kɯ-dɤn tsa tɤ... tu-ɬoʁ ŋu tɕe,
nɯnɯ tɯ-ɣro kɤ-nɯ-phɯt wuma ʑo pe
ma nɯnɯ ʁjɤr tɕe ɲɯ́-wɣ-phɯt tɕe ɣɤjtɯ.
tɕe ɣɤjtɯ tɕe nɯnɯ, nɤkinɯ,
pɣɤtɕɯxɕaj ŋu tɕe, pɣɤtɕɯxɕaj nɯnɯ,
tɯji, tɯji ɯ-mŋu, tɯji ɯ-ndo, stɤmku aʁɤndɯndɤt ʑo tu.
tɕe tɯɣro kɤ-phɯt tɕe, nɯnɯ a-pɯ-dɤn tɕe, 
mɤʑɯ pe ma ɣɤjtɯ chondɤre fsapaʁ ra kɤ-ndza rga-nɯ.
tɕe nɯnɯ pɣɤtɕɯxɕaj ŋu tɕe, nɯ
ɯ-jwaʁ nɯ aqarŋɯrŋe tsa, 
tɕe wuma wuma sthɯci mɤ-arŋi kɯ-fse ma, nɯnɯ
pɣɤtɕɯxɕaj ŋu tɕe, tɯji ɯ-mŋu ɯ-ndo ra aʁɤndɯndɤt ʑo tu.
==================
zgri kɤ-ti ci tu tɕe, nɯ li xɕaj ŋu.
xɕaj ŋu ri wuma ʑo ngɯt.
xɕaj ŋu tɕe ri wuma ʑo ngɯt tɕe,
ɯ-jwaʁ nɯ rcanɯ, koŋla ʑo, nɤki, 
tɯ-xtsa sɤ-tʂɯβ tɯ-ŋgru nɯ ʑo fse. 
\c 叶子像用来缝鞋子的牛筋那么结实
nɯ ʑo ngɯt tɕe,
chɯ́-wɣ-phɯt tɕe, nɤkinɯ,
ɯ-rtaʁ kɯ-fse chɯ-nɯ-ɬoʁ ŋu ma,
ɯ-qa chɯ-nɯ-ɬoʁ mɤ-cha ri, ɯʑo, nɤki,
zri tsa tɕe χsɯ-tɣa jamar tɕe kɯ-zri tu ŋgrɤl.
tɕe kɯki jamar kɯ-zri tu ŋgrɤl ma
tɕe nɯnɯ a-pɯ-zri tɕe mɤʑɯ pe ma
tɕe nɯnɯ zgri chɯ́-wɣ-, ɲɯ́-wɣ-phɯt tɕe, nɤki
tsuku kɯ zgri tu-ti-nɯ ŋu, tsuku kɯ mɯrkuj tu-ti-nɯ ŋu.
mɯrkuj tu-kɯ-ti tɕi tu, zgri tu-kɯ-ti tɕi tu ma,
nɯnɯ xɕaj ŋu tɕe, nɯnɯ,
xɕaj nɯ ɯ-ŋgɯz kɯnɤ mɤ-naχtɕɯɣ ma 
kɯmaʁ xɕaj ra nɯ-jwaʁ ra mɤ-kɯ-ngɯ-ngɯt ɕti ri,
iɕqha nɯ ɯ-jwaʁ nɯ wuma ʑo ngɯt.
tɕe nɯnɯ tasa ʑo fse, ɯ-tɯ-ngɯt 
\c (right dislocation)
tɕe nɯnɯ chɯ́-wɣ-rɤpjɤz tɕe tɕe kɯɕɯŋgɯ tɕe, nɤki 
tɯci ɕɯ́-wɣ-nɯ-ru, ɕɯ́-wɣ-fkur ɕɯ́-wɣ-nɯ-ru, pɯ-ra tɕe,
tɕe nɯ zɯm ɯ-ŋgɯ tú-wɣ-rku tú-wɣ-fkur  tɕe tɕe  
ɯ-zɯmjɯ pɯ-ra tɕe nɯ ɣɯ 
tɕe nɯ ɣɯ ɯ-qa ɯ-ku-sɤ-ta tɯ-mthɤɣ ri tɤrkɯ kú-wɣ-ta tɕe, 
ki jamar kɯ-fse kɯ-ɤrtɯm, nɤki,
qaʑmbri maʁ nɤ, qafsa nɯ,
kɯ-ɤrtɯm tú-wɣ-βzu tɕe, tɕendɤre nɯnɯ
/kɯ/ xɯrxɯr ʑo kɯ-pa tú-wɣ-βzu tɕe nɯnɯ,
\c 弄成圆圈
ɯ-taʁ nɯ tɕu, nɤki iɕqha
zgri thɯ-kɤ-rɤpjɤz nɯnɯ kɯ-zɯ-zri ʑo chɯ́-wɣ-βzu tɕe nɯ tú-wɣ-rtɤβ.
tú-wɣ-rtɤβ tɕe tɕendɤre nɯnɯ,
iɕqha zgri nɯ tɯci ku-sphjaʁ khro mɤ-cha. 
\c (complementation)
tɕendɤre nɯnɯ, tɯci pɯ-jit kɯnɤ tɯʑo //pɯ-kɯ-ɣɯ-sphjaʁ// (pjɯ-kɯ-sphjaʁ) mɤ-cha ma iɕqha zgri nɯ kɯ ku-tshi ɕti. (tɯʑo tɯ-taʁ tɯci mɤ-zɣɯt)
tɕe ɯ-taʁ nɯtɕu tú-wɣ-rtɤβ tɕe, tɤrkɯ ɯ-taʁ tú-wɣ-rtɤβ pɯ-ŋu.
tɕe nɯnɯ, nɤkinɯ, tɤrkɯ //staʁ// ɯ-taʁ kɤ-rtɤβ ɯ-spa zhuanmen nɯnɯ, ɯ-rkoz ɲɯ́-wɣ-phɯt.
tɕe chɯ́-wɣ-rɤpjɤz.
tɕe kɯ-rɲɟɯ-rɲɟi chɯ́-wɣ-rɤpjɤz tɕe tɕe nɯnɯ
tɤ-rkɯ ɯ-taʁ tú-wɣ-rtɤβ.
tɕe kɯ-kaβ jɤ-kɯ-ɤri tɕe, tɕe zɯm ɯ-qa ntsɯ tú-wɣ-ta tɕe,
tɯ-mthɤɣ nɯ kú-wɣ-sɯta tɕe tɕe
tɯ-ci pɯ-nɯ-dɤn, zɯm pɯ-nɯ-rʑi kɯnɤ, tɯ-mthɤɣ mɯ-pa-ɕɯmŋɤm 
tɕe nɯ ɣɯ ɯ-spa pɯ-ŋu tɕe, nɯ li ɯ-sna kɯ-tu ci pɯ-ŋu.
ma fsapaʁ ra kɯ tu-ndza-nɯ ɲɯ-ɕti, ɲɯ-rga-nɯ ri,
ɲɯ-rko tɕe ʑaʑa ʑo kɤ-mqlaʁ mɯ́j-sɤβzu-nɯ.  
\c 很久也不能吞下去
ʑɯmkhɤm ʑo tu-ndza-nɯ mɤɕtʂa kɤ-mqlaʁ mɯ́j-βze. 
\c （tu-ndza-nɯ = 咀嚼）
ma nɯnɯ zgri tu-kɯ-ti tɕe li mɯrkuj tu-ti,
\c (1000) tutij?
tɕe ɯ-rmi ʁnɯz tu.

