kɯɕɯŋgɯ tɕe nɯ kɯ-fse kɤ-ti pjɤ-tu tɕe
iʑora alo ʑimkhɤm tɕe tɕetu
zgo roŋri nɯnɯ zgo kɯmbro ra nɯ-rmi ʑakastaka tu
nɯ ɯ-ŋgɯ nɯ-ʑɯβdaʁ nɯra ɣɯ nɯ-rmi ʑakastaka ɣɤʑu
tɕendɤre kɯɕɯŋgɯ tɕe (nɤki) iʑo 
kɤmɲɯ ɣɯ ɯ-phɤri tɕethi nɯnɯreri zgo kɯ-mbɯ-mbro tu tɕe 
ftɕar kɯnɤ tɤjpa ra tu ŋgrɤl ma nɯnɯ tɤ-muj ku ɲɯ-rmi
nɯ ku-ɕe tɕe, (nɤki) ʁdɯrɟɤt thamtham xiangzhengfu ɣɯ ɯ-taʁ zgo kɯ-mbɯ-mbro ci tu tɕe, 
nɯnɯ tarmgɯnku rmi
\c 在干木鸟的对面有一座很高的山叫做……，那里大夏天也有雪，再过去龙尔甲乡镇府哪里也有一座很高的山叫做……
tɕe nɯ tarmgɯnku nɯ ɣɯ ɯ-fsraŋma ci ɣɤʑu
tɕɤthi nɯ ɣɯ ɯ-fsraŋma cho ɯ-ʑɯβdaʁ ɣɤʑu. 
tɕe nɤkinɯ kɯɕɯŋgɯ tɕe tɕendɤre  tɯ-mɯ to-khe (maʁ) taŋi to-ɣi
\c 天气不好 tɯmɯ tokhe 
taŋi toɣi tɕendɤre ʁdɯrɟɤt nɯnɯ mkhɤrmaŋ ra ɣɯ nɯ-rɤku thamtɕɤt ʑo pjɤ-khrɯ 
tɕendɤre nɯ ɯ-xpa nɯ kɤ-nɯ-phɯt me pjɤ-ɕti 
\c (可能没有收割）
tɕendɤre aʁɤndɯndɤt ʑo ɕ-tu-nɤrɣama-nɯ ri 
kɯ-phɤn pjɤ-me ma ʑɯβdaʁ nɯra tɯ-ci ɯ-kɯ-ɤro pjɤ-me 
tɕe to-sɤfɕɤra-nɯ nɤ to-sɤfɕɤra-nɯ tɕeri 
tɕethi tɤmujku nɯnɯ ɣɯ ɯ-tɯ-ci nɯnɯ tshɤʁrɯ ci ɣɯ ɯ-mtshɤt ɣɤʑu" to-ti-nɯ 
tɕe to-rɤkrɤz-nɯ tɕe ɟɤrgɯn rgɯnba nɯ βlama nɯ cho tarmgɯnku ɣɯ ʑɯβdaʁ nɯnɯ to-rɤkrɤz-ndʑi
"tɕe nɯnɯ ʑ-lú-wɣ-mɯrkɯ ɲɯ-ntshi" to-ti 
tɕeri nɤki tarmgɯnku nɯ ʑɯβdaʁ nɯ kɯ
"aʑo chɯ-ɕe-a tɕe lu-mɯrki-a cha-a ri
tɕetha a-qhu lɤ́-wɣ-βɟi-a ndɤre tɕe a-kɤ-pa me" to-ti
tɕeri nɤki ɟɤrgɯn rgɯnba ɣɯ βlama nɯ kɯ "mɤ-ʁdɯɣ ma 
nɯnɯ aʑo chɯ-nɯʁɤri-a jɤɣ" to-ti
tɕendɤre tarmgɯnku ɯ-ʑɯβdaʁ nɯnɯ kɯ-mɯrkɯ chɤ-ɕe.
tɕe tɯci, nɤki tɯ-tshɤʁrɯ nɯ, ɯnɯnɯ lo-mɯrkɯ pjɤ-cha
lo-mɯrkɯ pjɤ-cha tɕe lo-ɣɯt ri
chɯ-ɕe ɕɯŋgɯ tɕe
"nɤj pɯ-pɯ-tɯ-cha nɤ"  ɟɤrgɯn βlama nɯ ɯ-ɕki nɯtɕu tɕe
\c 如果你成功了
ɟɤrgɯn βlama nɯ ɯɕki nɯtɕu nɯ
nɤʑo a-tɤ-tɯ-ru tɕetu zdɯm lu-ɣi ŋu tɕe, 
\c >山神
kɯ-mɤku lu-kɯ-ɣi nɯ zdɯm nɯ kɯ-wɣrum ŋu,
tɕe nɯnɯ aʑo ŋu-a
ɯ-qhu nɯ tɕu zdɯm kɯ-ɲaʁ ci lu-ɣi ŋu tɕe,
nɯnɯ tɕe tɕethi tɤmujku nɯ lu-ɣi ŋu tɕe
tɕe nɯnɯ a-pɯ-tɯ-cha nɤ, nɯ a-thɯ-tɯ-sɯ-jɣɤt ra ma
\c 如果你行的话，要把（山神）赶回去
nɯ ɯ-mɤ-pɯ-tɯ-cha qhe tɕe aʑo mɤ́-wɣ-sɯxcha-a" to-ti
\c 我就对付不了他
tɕenɯ ɟɤrgɯn rgɯnba βlama nɯ kɯ "jɤɣ tɕe nɤʑo ɕɯ-kɤ-mɯrkɯ a-pɯ-tɯ-cha nɤ aʑo chɯ-sɯ-jɣat-a jɤɣ" to-ti
tɕendɤre nɤki targɯnku nɯ chɤɕe tɕe tɕendɤre lo-mɯrkɯ pjɤ-cha
tɕendɤre lɤ-ɣe tɕe tɕendɤre nɤki ɟɤrgɯn βlama nɯ to-ru tɕe,
ɯ-ʁɤri nɯ tɕu zdɯm kɯ-wɣrum ci lo-ɣi 
nɯ ɯ-qhu nɯ tɕu zdɯm kɯ-ɲaʁ ci lu-ɣi pjɤ-ŋu
tɕendɤre ɯ-jaʁ nɯtɕu qapɯtɯm kɯ-wxtɯwxti ʑo tondo tɕe
tɕendɤre kolɤt
tɕe kolɤt tɕe larmbat ʑo tɕe kolɤt ri, nɤkinɯ 
\c >tɤmujku 快要追上（接近）tarmgɯnku的时候就往他的方向扔了石头
tarmgɯnku ɯku ʑo kɤsɤzɣɯt mɯpjɤcha tɕe 
\c 没有能打到tarmgɯnku的山顶
taʁ sthɯci kɤsɤzɣɯt mɯpjɤcha tɕe 
\c 没有打到那么上面
rdɤstaʁ nɯ ɯpa tsa zɯ konɯrɤʑi 
\c 那块石头就停留在下面一点的一个地方
tɕe tham kɯnɤ ɣɤʑu khi nɯnɯ
rdɤstaʁ nɯ ɯ-rmi ci ɣɤʑu ri, nɯ aj mɯ́j-sɯz-a
ma tɕendɤre nɤki 
tɤmujku ɣɯ ʑɯβdaʁ nɯ chɤ-sɯ-jɣɤt pjɤ-cha
tɕe iɕqha tɯ-ci tɯ-tshɤʁrɯ nɯnɯ 
tarmgɯnku nɯ kɯ lo-ɣɯt tɕe tɯ-mɯ ko-sɯlɤt tɕe
kɯɕnɯ-sŋi kɯɕnɤ-rʑaʁ ɣɯ tɯmɯ ʑo chɤ-lɤt pjɤ-rtaʁ
nɯ tu-kɯ-ti ɲɯ-ŋu
tɕe nɤkinɯ nɯnɯ mkhɤrmaŋ ra ɲɤ-ɕɯrga tu-kɯ-ti ɲɯ-ŋu
tɕe nɯ wuma ʑo pjɤ-pe tɕe 
nɯ ɯ-xpa nɯ taχpa wuma pjɤ-pe tu-kɯ-ti ɲɯ-ŋgrɤl
