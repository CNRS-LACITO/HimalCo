ɬɤntshɤm nɯnɯ tɕe nɤkinɯ, 
ki tu-fse tɯ-jaʁndzu kɯ-fse ɯ-tshɯɣa tu tɕe,
tɯ-jaʁmu, tɯ-jaʁndzu kɯβde, nɯra kɯ-fse,
tɕe ɯ-jaʁ tɤ-kɯ-tɕɤt kɯ-fse ki tu-fse tu-ɬoʁ ŋu. 
\c （手指扳开举起来的手一样）
tɕe kɯki kɯ-fse ri,
nɤki ʑŋgri, ɯ-jaʁ ɯ-pɤl ɯ-spɯɣ nɯreri ʑŋgri ci ɣɤʑu. 
\c （手腕）
ɯ-zgrɯ ndɤre ci ɣɤʑu.
tɕe nɯnɯ ʁnɯz nɯ ɲɯ-tʂot-ndʑi
ɯ-jaʁndzu cho ɯ-jaʁmu nɯnɯra nɯ-tɯ-tʂot ɲɯ-naχtɕɯɣ.
ma nɯnɯ tɕe, tɯ-jaʁ ki tɤ-kɯ-stu kɯ-fse tu-ɬoʁ ɲɯ-ŋu. 
tɕe nɯnɯ tu-ɬoʁ ŋu tɕe,
tɕendɤre nɤkinɯ,
soz tɕe sla, tɕe sla nɯ ɲɯ-ɲɯ-maqhu ɲɯ-ŋu,
ɬɤntshɤm nɯ ku-ɬoʁ tu-tu-mɤku ʑo ɲɯ-ŋu.
tɕe ʑɯrɯʑɤri tɕe ɲɯ-ɤtɯɣ-ndʑi ɲɯ-ŋu.
tɕe ɲɯ-ɤtɯɣ-ndʑi ɲɯ-ŋu tɕe
nɯnɯ ɬɤntshɤm nɯnɯ, tɤŋe ɯ-sɤz-ɬoʁ ɯ-stu jamar tu-ɬoʁ ŋu.
tɕe nɯnɯ dongfang ɲɯ-ŋu loβ ma
nɯnɯreri tu-ɬoʁ ŋu tɕe, nɤkinɯ,
nɯnɯreri tu-ɬoʁ ŋu tɕe, tɕe sla nɯ ɲɯ-ɲɯ-maqhu,
ɬɤntshɤm nɯnɯ ɲɯ-ɲɯ-mɤku tɕe ʑɯrɯʑɤri ɲɯ-ɤtɯɣ-ndʑi ŋu.
tɕe ɲɯ-ɤtɯɣ-ndʑi tɕe nɯ sla nɯnɯ ɯ-kukutɕu kɯ-fse, ɯ-stu,  
ɯ-zgrɯ ɯ-stu nɯ tɕu nɯ-nɯ-atɯɣ-ndʑi nɤ,
nɯ ɯ-xpa nɯ maka ɯ-rqoʁ pjɯ-ɕe ŋu tɕe, 
\c （那一天庄家的收成抱都抱不住那么多；庄家很丰厚）
ku-kɤ-sɯ-rqoʁ ʑo kɯ-ra kɯ-fse, 
tɤrɤku tu kɤ-ti ɲɯ-ŋu tɕe, taχpa pe tu-ti-nɯ ɲɯ-ŋu.
ɯ-jaʁmɤχa a-pɯ-ɕe tɕe tɕe, 
kɯki ɯ-jaʁmu ɯ-thɤcu tsa nɯ tɕu a-nɯ-ɤtɯɣ tɕe tɕe nɯnɯ tɕu tɕe,
taχpa nɤkɤro tu-ti ɲɯ-ŋu.
tɕe nɯ ɯ-thɤcu nɯra thɯ-ari tɕe tɕe,
ɯ-jaʁndzu ɯ-thɤcu ra thɯ-ari tɕe tɕe, mɤ-pe tu-ti-nɯ ɲɯ-ŋu.
ci ci tɕe, nɤki ɯ-jaʁ ŋɤn ɯ-pɕi ʑo pjɯ-nɯɕe, 
nɯ ɯ-xpa rca taχpa maka mɤ-pe tu-ti-nɯ tɕe,
nɯnɯ nongmin ra kɯ nɯnɯ ɬɤntshɤm cho sla ɲɯ-kɯ-ɤtɯɣ nɯ wuma ʑo χpjɤt-nɯ ŋgrɤl.
kɯ-wxti ra kɯ.
nɯ kɯ-fse tu-χpjɤt pɯ-ŋgrɤl.
ma nɯnɯ ɬɤntshɤm ŋu.
=================
ʁnɤmchi kɤ-ti ci tu tɕe, nɯnɯ ndɤre akɯ pɕoʁ ri,
thi chɯ-ɬoʁ qhe tɕe ki tu-fse qhe, lu-ŋgɤɣ qhe, lu-ɕqhlɤt ŋgrɤl.
ʑŋgri ɯ-tɯ-tʂot kɯ-naχtɕɯɣ, kɯ-tʂot tsa ʑo kɯɕnɯz ɣɤʑu.
kɯɕnɯz ɣɤʑu tɕe, ki kɯ-fse tu-oʑɯrja ɲɯ-ŋu.
ɯ-jme nɯnɯ tɕe tɕe nɤki ɲɯ-ŋu.
ki tu-fse tɕe lu-ŋgɤɣ kɯ-fse ɲɯ-ŋu.
ma nɯnɯ nɤki, ʁnɤmchi nɯnɯ ʑŋgri kɯɕnɯz ɣɤʑu.
tɕe nɯnɯ nɤkinɯ, nɯnɯ ʁo kɤ-ti ci me ri, nɯnɯ ɯ-rmi tɕe
ʑŋgri kɯtʂɤɣ... kɯɕnɯz nɯ kɯ nɯnɯ tu-sɤβzɯβzu-nɯ ɲɯ-ŋu 
\c （是由七颗星组成的）
tɕe nɤkinɯ, ɯ-ku nɯnɯ ra ɯ-tɯ-ɤʑɯrja ɲɯ-βdi kɯ-fse,
iɕqha nɯ ki tu-fse ɲɯ-ŋu. diandian ki tu-fse tɕe tɕe,
ɯ-jme nɯ ki tu-fse tɕe ki tu-fse kɯ-fse ɲɯ-ŋu.
tɕe 2 ɯ-tɯ-rɤt tsa ɲɯ-fse ri, nɯ sthɯci mɯ-ɲɯ-ŋgɤɣ 
tɕe nɯnɯ iɕqha nɯ ʁnɤmchi tu-kɯ-ti ŋu.
tɕe nɯnɯ tɕe akɯpɕoʁ ri, tɕetu, nɤki,
nɤmkha ɣɯ ɯ-ɕɤr tɕe, wuma ʑo tɤtʂu ra pɯ-me ma mɤʑɯ sɤmto ma tʂot,
a-pɯ-jɯm nɤki, zdɯm a-pɯ-me, tɤtʂu a-pɯ-me tɕe tɕe sɤmto.
sla a-pɯ-tu tɕe sthi mɤ-saχsɤl ma tɕe ʑŋgri nɯ sthɯci mɯ́j-tʂot.
tɕendɤre ɕɤr tɕe, ɕɤχcɤl jamar tɕe mɤʑɯ ʑo tʂot.
ma tɕe kɯ-fsoʁ mu ʑo, pa pɕoʁ maŋe. 
tɕe nɯnɯ tu-kɯ-ru tɕe sɤmto ŋgrɤl,
ma nɯnɯ ʁnɤmchi.
tɕe kɯɕɯŋgɯ tɕe tɯtshot pɯ-me tɕe 
nɯnɯ chɯ-ɬoʁ lu-ɕqhlɤt nɯra ɕ-tu-kɯ-ru tɕe,
tɕe, nɯnɯ kɤ-rɤru mda mɤ-mda chondɤre kɯ-rɤma kɤ-ɕe mda mɤ-mda nɯtɕu ɕ-tu-kɯ-ru pɯ-ŋgrɤl.
nɯnɯ ʑŋgri ntsɯ tu-χpjɤt pɯ-ŋu
tɕe nɯnɯ ʁnɤmchi ŋu.

=====
skɤrtɕin kɤ-ti ci tu tɕe, skɤrtɕin nɯnɯ, 
tɯ-fsɤkha ri tɕe tu-ɬoʁ ŋu.
nɯ rcanɯ wuma ʑo fsoʁ.
tɕe nɯ ma tɤtʂu a-pɯ-me tɕe, 
tɕe tu-kɯ-ŋke tɕe, 
tɯ-ʁjɯβ kɯ-xtɕɯ-xtɕi tu-tu cha wo, ɯ-tɯ-fsoʁ.
tɕe nɤki, ɕɤr tu-kɯ-ŋke tɕe, 
skɤrtɕin a-tɤ-ɬoʁ qhe, wuma ʑo a-pɯ-tʂot tɕe, tɯ-ʁjɯβ kɯ-xtɕɯ-xtɕi tu.
tɕe maka guojia lingdaoren ŋgumdʑɯɣ nɯnɯ, si tɤkha tɕe, 
skɤrtɕin kɯnɤ ɲɯ-me ŋu tu-ti-nɯ pɯ-ŋgrɤl.
iʑora maozhuxi nɯ-me ɯ-xpa nɯnɯ, 
skɤrtɕin maŋe tu-ti-nɯ pɯ-ŋgrɤl.
tɕe nɯ mɯ-pɯ́-wɣ-mto ŋu ɕi, ɯ-stu pɯ-me ŋu mɤxsi ma,
nɯnɯ xiangzhengxing kɯ-tu ɲɯ-ɕti.
nɯ tu-ti-nɯ pɯ-ŋgrɤl.
tɕe yibanban tɯrme ra ʁo kɯ-χsɤl maŋe ri, 
\c （一般的人没有什么影响）
nɯ kɯ-fse nɯ, 
nɤki, tɯrme kɯ-wxti wuma ʑo, nɤkinɯ, nɯ-rtsawa kɯ-wxti nɯra tɤ-kha tɕe,
skɤrtɕin kɯnɤ ɲɯ-me ŋu....
