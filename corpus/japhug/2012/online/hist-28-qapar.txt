qapar kɤ-ti ci tu tɕe, nɯ li rɯdaʁ ŋu.
rɯdaʁ ɯ-ŋgɯ kɯnɤ, ɯ-zda ra chɯ-kɯ-ndza ci,
ɕa ma mɤ-kɯ-ndza ɲɯ-ŋu.
tɕe nɯ qapar ɲɯ-rmi tɕe,
ɯ-tshɯɣa nɯ qachɣa tsa fse tɕe,
ɯ-ku nɯra khɯna tsa ɲɯ-fse khi.
tɕe, ma aʑo kɤ-mto mɤ-rɲam-a ri, ɯ-jme nɯra kɯ-rɲɟɯ-rɲɟi ɲɯ-ŋu khi.
tɕe nɯ ma, "nɤ-jme ɯ-tɯ-rɲɟi, qapar ʑo ɲɯ-tɯ-fse" ra tu-ti-nɯ ŋgrɤl ma,
ɯnɯnɯ qapar ɲɯ-ŋu qhe, nɯnɯ kɯ rcanɯ,
nɯŋa, jla, qhe mbro, qhe ndɤre ftsoʁ, ɴɢarmɯ ɴɢarpa,
nɯra kɤsɯfse ʑo jla mbala nɯŋa,
tshɤt qaʑo paʁ nɯra ɯ-jaʁ tɕhi nɯ-kɯ-ɣe ʑo tu-ndze ɲɯ-ɕti.
tɕe nɯ qapar nɯnɯ li wuma ʑo kɯ-ŋɤn tɕe,
ri sɯŋgɯ tɕe, sɯŋgɯ ʁɟa ʑo ku-rɤʑi ɕti ma tɤɣa kɤ-ɣi mɤ-nɤz ma
tɯrme ra kɯ pjɯ-tɯ-mto ʑo sat-nɯ ɕti.
ɕɤmɯɣdɯ tu-lɤt-nɯ qhe pjɯ-sat-nɯ ɕti ma,
ɯ-fsa kɤ-ta ra mɯ́j-sɤcha khi.
ma ɲɯ-ɕqraʁ.
tɕe nɯ ɯ-fsa tu-ta-nɯ kɤ-ti maŋe ri,
nɯnɯ ɕɤmɯɣdɯ tu-lɤt-nɯ tɕe pjɯ-sat-nɯ ɕti.
ma nɯ qapar ŋu.
ma iʑora ji-sɤtɕha, nɯ ɕɯŋgɯ ndɤ pjɤ-tu,
jinde kɤ-mtshɤm maŋe.
jinde nɯtɕu qapar ɣɤʑu kɤ-ti maŋe.
fsapaʁ nɯ-me, a-pɯ-si qhe, "nɯ qapar kɯ ta-ndza ŋu ma" tu-ti-nɯ ɕti ma,
nɯ ɲɯ-ŋu kɤ-ti, kɤ-mto maŋe qhe
"nɯ ŋu ma" tu-ti-nɯ, nɯ tu-nɯ-ti-nɯ ma nɯ ma,
ɯ-kɯ-mto ʑo maŋe, tɕe nɯ qapar ŋu.
======
kɯɕpaz kɤ-ti ci tu tɕe, nɯ kɯɕpaz nɯnɯ,
khro mɯ́j-wxti rca.
tɕhi jamar ku-nɯ-tu cho ɯ-mdoʁ tɕhi kɯ-fse ŋu mɤ-xsi, 
\c （不知道有多大）
kɯ-ɤɣɯrnɯɕɯr ci ɲɯ-ŋu loβ
mama nɯnɯ kɯ, nɤkinɯ sɤtɕha lu-lɣe ɲɯ-ŋu.
tɕe sɤtɕha ɯ-ŋgɯ zɯ ɕ-ku-rɤʑi ɲɯ-ŋu.
tɕe nɯnɯ tɕe, iɕqha nɯ, chɯ-nɯ-ɬoʁ tɕe, ɯ-kɯm nɯra tɕe,
wuma ʑo ɕqraʁ khi
ma nɯnɯ tɕe, kɯ-ɤɣɯrnɯɕɯr ci ŋu khi.
lɯlu sɤz tɕe ɲɯ-wxti, khɯna sthɯci tɕe mɯ́j-wxti jamar ci ɲɯ-ŋu khi.
ma nɯnɯ tɕe nɯ, kɯɕpaz nɯnɯ kɯ, ɯ-zda qala jamar nɯra, kɯ-xtɕi nɯra tu-ndze ɲɯ-ŋgrɤl.
ma kɯ-wxti nɯra mɯ́j-kɤm.
tɕe nɯ kɯ to-ndza kɤ-ti maŋe ma
ɯnɯnɯ, nɤkinɯ, stɤmku ɯ-ŋgɯ lu-lɣe tɕe nɯtɕu ku-rɤʑi ɲɯ-ŋu khi.
tɕe nɯ "a-taʁ nɯtɕu, nɤki, loŋbutɕhi nɯ //ma// ɯβrɤ-ɣɯ-rŋgɯ ma ɲɯ-sɯsɤm tɕe, nɯ ntsɯ ɯ-kɤ-nɯzdɯɣ ɲɯ-ŋu khi 
tɕe nɯnɯ stu ʑo ɯ-kɤ-nɯzdɯɣ nɯ, nɯ ɲɯ-ŋu khi ma
tɕe nɯ a-mɤ-kɤ-rŋgɯ ma a-loʁ, a-... iɕqha,
kɯspoʁ nɯnɯ a-kha ɣɯ ɯ-taʁ nɯtɕu ɯβrɤ-ɣɯ-rŋgɯ ma" ɲɯ-sɯsɤm tɕe, 
\c 大象体温很高，会把旱獭热死
nɯ ntsɯ kɤ-nɯzdɯɣ ɲɯ-ŋu tu-ti-nɯ ŋgrɤl ma
tɕe maka @dianshi ɯ-ŋgɯ kú-wɣ-rtoʁ tɕe,
chɯ-ɬoʁ tɕe, tɕendɤre chɯ-tɯ-nɯɬoʁ ʑo tɕe ɲɯ-nɤrɯra tɕe
akɯ andi, alo athi, 
nɯra ɲɯ-nɤrɯra nɤ ɲɯ-nɤrɯra,
tɕe toʁde tɕe ɕlaʁ ʑo ɯ-ŋgɯ lu-ɕqhlɤt ɲɯ-ŋu.
ma nɯnɯ kɯɕpaz ɲɯ-ŋu.
tɕeri kɯɕpaz nɯnɯ, nɤkinɯ, kupa kɯ @xuezhuzi tu-ti ɲɯ-ŋu.
tɕe nɯnɯ ɣɯ ɯ-ɕa cho ɯ-ndʐi nɯra li χtɕoŋ ɯ-smɤn ɲɯ-ŋu khi.
tɕe nɯnɯra nɤki, ɯ-ɕa ɲɯ-ŋu ri qhe ɯ-tʂɤm nɯ
ɯnɯnɯ nɯ-jaʁ a-nɯ-ɣi tɕe, nɯnɯ ɲɯ́-wɣ-mar tɕe, 
χtɕoŋ nɯra wuma ʑo phɤn tu-ti-nɯ ŋgrɤl.
tɕe tɯ-mtshi kɯ-mŋɤm ɲɯ-phɤn ɯ-mɤ-ku-ŋu ci ma, 
li nɯra kɯ-fse kɤ-ti tu.
tɕe kɯɕpaz ɣɯ ɯ-ndʐi nɯnɯ pjɯ-χtsɤβ-nɯ tɕe, 
nɯ-mthɤɣ ɲɯ-rtɤβ-nɯ tɕe,
iɕqha rgargɯn ra nɯ-mthɤɣ kɯ-mŋɤm kɯ-fse nɯ phɤn ɲɯ-ti-nɯ.
ma nɯ kɯ-fse ci ɣɤʑu, kɯɕpaz, nɯ tu-ti-nɯ ŋgrɤl.
ma stomku ʁɟa ʑo ku-rɤʑi tɕe nɯnɯ lu-sɯspoʁ tɕe
tɕe nɯnɯ, nɤki tɕe
iɕqha nɯ, nɯ ɯ-ŋgɯ nɯ tɕu, lu-lɣe nɤ lu-lɣe qhe, 
nɯ tɕu kha tu-nɯ-βze tɕe, nɯtɕu ku-rɤʑi ɲɯ-ŋu.
ɲɯ-ŋgrɤl khi. tɕe nɯ kɯɕpaz ŋu.
======
tɕhiɕrɤm kɤ-ti ci tu tɕe, nɯ li rɯdaʁ ŋu.
nɯ kɯ; lɯlu jamar ci ma mɤ-wxti. 
ma, nɤki, lɯlu jamar ma mɤ-wxti,
ɯ-mdoʁ nɯ kɯ-pɣi tɕe kɯ-ɤɲaʁndzɯm tsa ŋu tɕe,
tɕhiɕrɤm nɯ, nɤkinɯ,
ɯ-ɕa ra kɤ-ndza sna mɤ-sna mɤxsi ri,
ɯ-ndʐi nɯnɯ wuma ʑo tɯ-ndʐi kɯ-ʑru kɯ-pe ŋu tɕe,
iʑora kɯrɯ ra tɕe rɤjla ɯ-ndo ra ku-nɯ-lɤt-i tɕe,
nɯnɯ tɕhiɕrɤm, ɯ-tɕhiɕrɤm kɯ-rɟum mɤ-kɯ-rɟum ra tu-fɕɤt-nɯ tɕe,
kɯ-mɤɕi ra kɯ kɯ-rɟum ku-nɯ-lɤt-nɯ,
kɯ-ŋgɯ ra kɯ kɯ-tɕɤr ma mɯ-ku-nɯ-lɤt-nɯ ŋu tɕe.
nɯnɯ tɕe, tɯ-ŋga ɣɯ ɯ-kɯ-ɣɯrɟɤn
nɯ kɯ-fse tɕhiɕrɤm ku-lɤt-nɯ ŋgrɤl.
tɕe nɯ tɕhiɕrɤm ŋu tɕe,
tɕhiɕrɤm nɯ tɯ-ci ɯ-rkɯ ʁɟa ʑo ku-rɤʑi ɲɯ-ŋu.
tɯ-ci ɯ-rkɯ ʁɟa ʑo ku-rɤʑi tɕe tɕe nɤkinɯ,
ɯ-kɤ-ndza nɯnɯ nɯ tɕe, tɯ-ci ɯ-ŋgɯ qajɯ nɯra ɲɯ-ŋu rca ma
tɕhɯ... tɯ-ci ɯ-rkɯ ʁɟa ʑo, tɯ-ci ɯ-rkɯ iɕqha,
rɯŋgu kɯ-fse kɯ-tu nɯra nɯ-rchɤβ ri ku-rɤʑi ɲɯ-ŋu.
tɕe ɯ-fsa tu-ta-nɯ tɕe tɕe pjɯ-sat-nɯ ɲɯ-ŋu.
tɕe nɯ ɯ-ndʐi nɯnɯ pjɯ-χtsɤβ-nɯ tɕe tɕe
tɯ-ŋga ɯ-ndo ri ku-lɤt-nɯ,
tɯ-ŋga ɯ-kuŋa, ɯ-pɤloʁ ɯ-ku, ɯ-ndo nɯra ku-lɤt-nɯ, 
tu-sɯ-fskɤr-nɯ ŋu.
nɯnɯ tɕhiɕrɤm ɲɯ-ŋu.
=====
tɕe nɯreri, spoŋsrɤm kɤ-ti ci ɣɤʑu tɕe,
tɕhiɕrɤm nɯ tɕhɯkɤɣar ku-rɤʑi ɲɯ-ŋu,
spoŋsrɤm nɯnɯ tɕe rɯŋgu, stɤmku ku-rɤʑi ɲɯ-ŋu tɕe,
nɯ, nɯnɯ ɲɯ-ŋu tɕe, 
ɯnɯnɯ ɯ-mdoʁ nɯnɯ ɲɯ-ɲaʁ
koŋla ʑo ɲɯ-ɲaʁ qhe, ɯ-rca ri kɯ-wɣrum hanɯni ɣɤʑu.
tɯ-tɯ-ɕrɤz ɣɤʑu.
tɕe nɯnɯ mpɕɤr tu-ti-nɯ ŋu ma
nɯnɯ kɯnɤ li pjɯ-χtsɤβ-nɯ tɕe, ɯ-ndʐi nɯ,
ɯʑo pjɯ-sat-nɯ qhe tɕe 
ɯ-ndʐi nɯ pjɯ-qaʁ-nɯ qhe tɕe nɯnɯ ɲɯ-χtsɤβ-nɯ.
ɲɯ-χtsɤβ-nɯ ɲɯ-mar-nɯ qhe,
tɕe ɲɯ-χtsɤβ-nɯ qhe,
kɯ-mpɯmnu qhe tu-khrɯ mɤ-kɯ-cha ɲɯ-sɤ-βzu-nɯ,
tɕe nɯnɯ nɤki, tɯ-ʂɯl tɯ-ʂɯl chɯ-ʁndzɤr-nɯ,
chɯ-ʁndzɤr-nɯ tɕe tɕe tɯ-ŋga ɯ-ndo, 
tɯ-ŋga ɯ-kuŋa, iɕqha rɤjla ɣɯ ɯ-kuŋa cho ɯ-ndo, ɯ-pɤloʁku nɯnɯra, nɯ ku-lɤt-nɯ ŋgrɤl.
tɕe nɯ kɯ-mpɕɤr tu-nɯ-sɯpa-nɯ ŋu.
ma nɯ ma kɯ-mpja cho ra kɯ-rtaʁ me ma, 
\c (不够制作很暖的衣服，只是装饰）
lɯla jamar ma maŋe qhe,
tɕe nɯnɯ spoŋsrɤm ɲɯ-ŋu.
tɕe spoŋsrɤm nɯnɯ tɕe mbroχpa sɤtɕha ɣɤʑu ma
nɯtɕu rɯŋgu tu tɕe,
tɕe nɯnɯ tɕu ɣɤʑu.
tɕhiɕrɤm nɯ kutɕu iʑora ji-sɤtɕha zgoco kɯ-tu, co tɯ-ci ɯ-rkɯ tɕe ku-rɤʑi ɲɯ-ŋu.
tɕe nɯnɯ tɕhiɕrɤm ŋu.
spoŋsrɤm nɯnɯ rɯŋgu pɕoʁ ku-rɤʑi ɲɯ-ŋu.
===============
tɯrgi paʁtsa kɤ-ti ci tu tɕe, nɯ ndɤre,
ɯʑo xtɕi, ɯʑo rcanɯ βʑɯ kɯ-wxti jamar ma me,
tɕe nɯ ɯ-ku nɯnɯra qala tsa fse,
ma nɤkinɯ, ɯ-phoŋbu nɯra βʑɯ ɣɯ ɯ-mdoʁ nɯ asɯ-ndo.
ɯ-jme nɯ rcanɯ dzoŋdzoŋ ʑo kɯ-pa tɕe, (ideoph)
ɯʑo sɤznɤ ɯ-jme zri.
tɕeri nɯnɯ ɯ-rme nɯ dzoŋdzoŋ ɲɯ-pa tɕe, 
tɯrgi paʁtsa nɯ wuma ʑo rkaŋ,
tɕe tɯrgi paʁtsa nɯnɯ kɯ ndɤre,
sɯjno ra tu-ndze,
si ɯ-mat ra tu-ndze,
tɤrɤku ra tu-ndze tɕe,
nɯnɯ tɯji ɯ-rkɯ tɕe kɯ-mɯrkɯ ra ju-ɣi ŋgrɤl.
ma nɯnɯ tɯrgi paʁtsa ŋu.
tɕe nɯ kɤ-ti ci tu tɕe, tu-mbri tɕe "cɤt cɤt cɤt cɤt cɤt" ʑo tu-ti ŋu. (ideoph)
ma nɯnɯ tɯrgi paʁtsa ŋu.
tɕe nɯ kɤ-ti ci tu.
======
qaɲi kɤ-ti ci tu tɕe,
qaɲi nɯnɯ sɤtɕha ɯ-ŋgɯ ku-rɤʑi ŋu,
tɕendɤre kɯspoʁ kɯki jamar, khɯtsa ɯ-mŋu jamar kɯ-jom ʑo
ju-lɣe nɤ ju-lɣe qhe
ɯ-ɕna nɯnɯ paʁ ɯ-ɕna tsa fse. 
ri nɯ sthɯci hwɤrhwɤr mɤ-pa ri
ɲɯ́-wɣ-nɤmɯma tɕe rko ʑo.
ma nɯnɯ kɯ ɲɯ-sloʁ ɲɯ-ŋu.
tɕe ɯ-jaʁ nɯ kɯ thɤlwa ki chɯ-sɯ-ste
nɯ ɯ-thɤcu chɯ-sɯ-βde
ɯ-thɤcu nɯnɯ ɯ-mi kɯ chɯ-sɯ-βde
tɕe ɯ-ɕna kɯ ɲɯ-sloʁ ɲɯ-cha, 
ɯ-jaʁ kɯ ju-mɯrʁɯz ɲɯ-cha, 
tɕe nɯnɯ nɤkinɯ, ɯnɯnɯ thɤlwa nɯ taʁ tu-sɯɣe tɕe,
taʁ ra tu-znɯɣmbɤβ ʑo ŋgrɤl ma
ɯnɯnɯ, nɤkinɯ, sɤtɕha nɯ ju-lɣe nɤ ju-lɣe qhe,
ɯ-jroʁ rcanɯ kɯ-jɯ-jom ʑo ju-tɕɤt cha.
tɕe nɯnɯ ɯ-ŋgɯ ri, nɤkinɯ,
qaɲi nɯ kɯnɤ pe (?) matɕi, tɕe nɤkinɯ ri,
tɤrɤku ra wuma ʑo ndze nɤ,
yangyu, lɤpɯɣ rɤjndoʁ nɯra sɤtɕha ɯ-ŋgɯ kɯ-tu nɯra ʁo lɯski ndze @ri,
iɕqha, nɤkinɯ, tɤɣa stoʁ chonɤ kɯɕnom nɯra kɯnɤ ɣɯ-pjɯ-nɯ-rɤɕi. 
mkhɤz-nɯ ma qaj cho tɤɕi nɯra ɯ-ru nɯ pjɯ-rɤɕi tɕe, 
tɕe tɯ-ɣdɤt tɯ-ɣdɤt ma ɲɯ-ɣɤme tɕe, nɯ ɲɯ-βde,
tɕe ɯ-ku ɯ-kɯɕnom nɯ pɯ-ɣe tɕe nɯnɯ ʁɟa ʑo z-ɲɯ-sɤjti ɲɯ-ŋu. 
tɕe nɤki, ɯ-loʁ ɯ-ŋgɯ ri z-ju-sɯ-mtshɤt ʑo z-ju-ski
tɕe sɯjno ɯ-qa, tɯrtɕhi ɯ-qa, zɲɟa ɯ-qa
iɕqha qrotsoʁ, ɬɤndʐi tɤtsoʁ, koŋla tɤtsoʁ, 
nɯnɯra ɲɯ-, ɲɯ-ɕar qhe nɯ ɯ-ɣɲɟɯ ɯ-ŋgɯ ri juɣɯ-... ju-rɤɣndi ʑo.
tsuku rcanɯ, tɯ-khɤl nɯnɯ tɕe,
tɯ-rɟɤskhi jamar ju-sɤjti ɲɯ-cha nɤ!
tɕe nɯnɯ ftɕar tɕe nɯ kɯ-fse ɲɯ-sɤjti tɕe, qartsɯ tɕe ɯ-kɤ-ndza ɯ-spa.
ma nɯ tu-ste ɲɯ-ŋgrɤl.
tɕe ɕku kɯ-fse nɯra kɯnɤ z-ju-ski.
ʑɴɢɯloʁ pɯ-kɯ-ŋgra nɯra ɕ-tɯ-nɯrdoʁ qhe, nɯra z-ju-ski.
maka kɤ-ndza kɯ-kɯ-sna nɯ z-ju-ski ɕti nɤ. 
ɯʑo nɯ qhe, ɯ-ɕna nɯ ntoʁntoʁ ʑo pa, (ideoph)
nɤkinɯ, ɯ-mtɕhi nɯnɯ βʑɯ ɣɯ kɯ-fse mɤ-ɤmtɕoʁ.
ntoʁntoʁ ʑo pa qhe, ɯ-ɕna nɯ ɲɯ-rko. (ideoph)
ɯ-mɲaʁ ci kɯ-xtɕɯ-xtɕi ʑo ɣɤʑu.
qhe ɯ-rme ɲɯ́-wɣ-sloʁ qhe li ɯ-rna ɣɤʑu ri
βʑɯ ɣɯ kɯ-fse tɤɣa kɯ-saχsɤl maŋe.
ɯ-mɤlɤjaʁ ra kɯ-xtɯ-xtɯt ɲɯ-ŋu.
ɯ-phoŋbu nɯ kɯ-tshɯ-tshu. 
\c nominal predicate, no copula
tɕe ɯ-mɤlɤjaʁ nɯ ɲɯ-xtɯt ri, mɯ́j-ʁdɯɣ ma 
ju-rɤsloʁ wuma ɲɯ-χɕu tɕe, 
\c (ANTIPASS)
ɯ-ndzrɯ kɯ-zri ʑo ɣɤʑu.
tɕendɤre //ɯ-jaʁ nɯ kɯ// ɯ-ɕna nɯ kɯ ɲɯ-sɯ-sloʁ qhe,
nɯnɯ thɤlwa nɯ ɯ-jaʁ kɯ ɯ-qhu chɯ-sɯ-βde,
tɕe ɯ-thɤcu ɯ-mi nɯ kɯ chɯ-sɯ-ɕɯftɯɣ
tɕe nɯ kɯ-fse ʁɟa ɲɯ-rɤsloʁ ɲɯ-ŋu.
tɕe ci ci tɤɣa tu-nɯɬoʁ tɕe, nɤkinɯ,
qandʑɣi cho qaliaʁ ra kɯ chɯ-nɯtsɯm-nɯ tu-ndza-nɯ ŋgrɤl.
tɕe ma nɤkinɯ li, nɤkinɯ ɯ-taʁ rcanɯ wuma ʑo ʁnɤt  tɕe
qaɲi ɯ-fsa tu-ta-nɯ tɕe pjɯ-sat-nɯ ŋgrɤl.
ma nɯnɯ tɕe tɕe, nɤkinɯ, ma qaɲi nɯ li saʁnɤt.
tɕeri, pɣɤkhɯ nɯ kɯ qaɲi kɤ-sat wuma ʑo cha khi.
tɕe ɕɤr tɕe tu-nɯɬoʁ ɲɯ-ŋgrɤl tɕe tɕe nɯnɯ
tɯji ɯ-rkɯ nɯtɕu ju-ɣi tɕe,
nɯnɯ qaɲi nɯ ku-nɤjɤm tɕe,
tɕe nɯ qaɲi nɯ pjɯ-sat.
pjɯ-sat stu kɯ-cha nɯ,
tɕe nɯ ɯ-kɯ-sat stu kɯ-cha nɯ pɣɤkhɯ ɲɯ-ŋu khi.
tɕe nɤki, qaɲi nɯ kupa skɤt tɕe @tianshu tu-ti-nɯ ɲɯ-ŋu.
kɯkɯra nɤkinɯ, @tianshu tu-ti-nɯ ɲɯ-ŋu,
kɯkɯra kupa ra kɯ nɤkinɯ, @digongzi tu-ti-nɯ ɲɯ-ŋu.
\c 地拱子
========
staʁɕɤr nɯnɯ, kɯ-ɤkhra kɯ-fse ɣɯ ɯ-rmi ŋu.
paʁtsa staʁɕɤr tu, tɯrgi paʁtsa nɯ tɤ-sci ɕimɯma
nɯ paʁtsa ra chɯ-tɯ-sci tɕe, tɕe nɯ
nɯnɯ kɯ-ɲaʁ ʁɟa tu, kɯ-wɣrum ʁɟa tu,
qhe kɯ-ɲaʁ qhe kɯ-wɣrum kɯ kɯ-ɤscaʁa tu, 
tɕe nɯ-mi ɯ-ku, nɯ-mi tɕɤki, nɯ-mi ɯ-qa nɯnɯreri kɯ-wɣrum tu. 
tɕe nɯnɯ nɤkinɯ, ŋgrɤl,
tɕeri staʁɕɤr tu,
staʁɕɤr nɯ tɕe, tɕendɤre, ɯ-phoŋbu nɯ chɯ-ɤkhra,
tɕe kɯ-ɲaʁ, kɯ-wɣrum, kɯ-ɣɯrni, kɯ-pɣi,
ɯnɯra chɯ-ɤrɤɕɯɕrɤz tɕe,
nɯnɯ chɯ-ɤkhra ŋu tɕe, nɯnɯ staʁɕɤr rmi.
tɕe paʁ xtɕi tɕe staʁɕɤr kɯ-ŋu tu ŋgrɤl, 
tɯrgi paʁtsa xtɕi tɕe, li staʁɕɤr kɯ-ŋu tu ɲɯ-ŋgrɤl.
tɕe nɯnɯ ɯ-tɯ-ɤkhra ɯ-tshɯɣa ɲɯ-ɕti.
ma nɯ ɣɯ ɯ-rmi ɲɯ-ŋu, staʁɕɤr.
nɯ kɤ-ti tu.
tɕe paʁ nɯ scaʁa tu, staʁɕɤr tu, kɯ-ɲaʁ tu, kɯ-wɣrum tu,
tham tɕe nɯ paʁ kɯ-wɣrum,
ɯ-rɣi ɲɯ-ŋu tɕe, paʁ ɯ-rɣi kɯ-maʁ ju-ɣɯt-nɯ tɕe,
ɯʑo pha ɯ-phoŋbu ʑo kɯ-wɣrum qhe, ɯ-βri nɯ aʁɤndɯndɤt ʑo kɯ-ɤrtɯm kɯ-fse xɯrxɯr,
kɯ-ɲaʁ ɣɤʑu tɕe,
"@huaguniang" ra tu-nɯ-ti-nɯ ɲɯ-ŋu.
nɯnɯra ʑara kɯ ɯ-rmi tu-nɯ-tɕɤt-nɯ ɲɯ-ŋu. 
\c （这是村民他们随便取的名字）
nɯ kɯfse paʁ kɯ-ɤkhra ɣɤʑu.
tɕe nɯnɯ staʁɕɤr ŋu.


