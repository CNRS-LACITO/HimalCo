mɲɤm nɯnɯ si kɯ-nɤkɤro kɯ-wxti ci ŋu.
tɕe mi cho naχtɕɯɣ-ndʑi jamar ɲɯ-ŋu.
mi cho ndʑi-jwaʁ ra wuma ʑo ɲɯ-naχtɕɯɣ.
tɕeri mɲɤm nɯnɯ ɯ-jwaʁ tɯ-lɤt la-ʑa tɕe, ɲɯ-ɤɣɯrnɯɕɯr.
kɯ-ɤrqhɯ-rqhi ju-kɯ-ru tɕe, ŋotɕu mɲɤm kɯ-tu nɯ ɲɯ-saχsɤl 
\c (complementation)
nɤkinɯ, ɯ-ru nɯnɯ li mi cho ɲɯ-naχtɕɯɣ.
ɯ-rqhu kɯ-tu nɯra cho ɲɯ-naχtɕɯɣ-ndʑi ʑo.
mbɤr-nɯ tɕe xtɕi-nɯ tɕu tɕe 
\c 那些植物矮小的时候
mi cho mɲɤm ni wuma ɲɯ-naχtɕɯɣ-ndʑi
tɕeri tɤ-wxti-ndʑi tɕe tɕendɤre 
mi kɯ... tu-mbro cho ɲɯ-jpum ɲɯ-cha ma,
mɲɤm nɯnɯ wuma wuma ʑo tu-jpum cho ɲɯ... tu-mbro mɯ́j-cha.
tɕe nɤki, romɲa kɯ-pe jamar nɯ wuma ʑo ɲɯ-dɤn.
tɕe nɯnɯ tɤ-ɬoʁ tɕe wuma ʑo ɲɯ-ʁjɤr
ɲɯ-ʁjɤr tɕe tɕe mɤʑɯ ɲɯ-jpum mɯ́j-cha.
ɯ-sɤɣɬoʁ nɯnɯ zrɯ tsa ɲɯ-ŋu.
ɴqiaβ nɯ sthɯci maŋe,
ɴqiaβ kɯ-ɬoʁ ɣɤʑu ri,
zrɯ kɯmɯxte tu-ɬoʁ ɲɯ-ŋu.
tɕe nɯnɯ mɲɤm nɯnɯ, nɤki, ɯ-si, ɯʑo ɯ-si nɯnɯ wuma ʑo ɲɯ-mpɯ mɯ́j-ngɯt.
tɕe kɯɕɯŋgɯ tɕe tɤre sɤ-tɕɯ-tɕɤt taχpi tu-βzu-nɯ tɕe, 
qajdo ɯ-rʑaβ ɯ-ɕki ɯ-sɤz-nɯrmɤʑu nɯ mɲɤm kɤ-phaʁ pjɤ-ŋu ɲɯ-ŋgrɤl ma 
\c 用来炫耀自己的本事给女朋友看（就选择了）砍野白杨
tɕe nɯnɯ, nɤkinɯ, nɯnɯ mɲɤm ŋu.
tɕe ɯ-si mɯ́j-ngɯt ɲɯ-mpɯ tɕe tɕe nɯ 
qajdo kɯ nɯ pjɤ-ko tɕe nɯ tu-ti-nɯ ɲɯ-ŋu ma
tɕe mɲɤm nɯnɯ, nɤkinɯ, a-tɤ-nɤkhɯ tɕe wuma ʑo tu-ngɯt ɲɯ-ŋgrɤl tɕe,
tɕe khɤjmu ɣɯ ɯ-taʁ romɲa nɯnɯ mɲɤm chɯ-lɤt-nɯ pjɤ-ŋgrɤl.
tɕe tɕe nɯ tɤ-nɤkhɯ ɯ-jɯja nɯ tɯ-tu-rko tɕe tɯ-tu-ngɯt ɲɯ-ŋgrɤl. 
\c 随着烟熏的过程变得越来越硬，越来越坚实
tɕe nɯ mɲɤm ɲɯ-ŋu tɕe ɯ-jwaʁ nɯra mi cho naχtɕɯɣ,
pjɯ-nɯɕɯrɲɟo ɕti.
tɕe pjɯ-nɯɕɯrɲɟo tɕe nɤki, stonka tɕe tɕe ɲɯ-qarŋe, χɯŋχɯŋ zo ɲɯ-qarŋe tɕe ɯ-tɯ-qarŋe mpɕɤr.
tɕe nɯnɯ mɤʑɯ, tɯɣur pa-ta tɕe, tɕe ɯ-jwaʁ pjɯ-ŋgra qhe,
qartsɯ tɕe ɯ-jwaʁ tɯ-mpɕar ci nɤ ɯ-ku kɯ-ndzoʁ me. 
\c 到冬天树（树枝）上一片叶子也没有
ftɕar kɤ-ndzoʁ qhe tɕe li, nɤkinɯ,
ɲɯ-ɣɤtɕɯɣ qhe, ɯ-jwaʁ lu-lɤt tɕe nɯ kóʁmɯz ɯ-rtaʁ tu-zri ɲɯ-ŋu.
tɕe nɯnɯ mɲɤm ŋu.
========================
tɤndɤku nɯ ɯ-jwaʁ nɯ khɯjŋga ɯ-jwaʁ tsa fse ri,
nɯ sɤznɤ ɲɯ-tɕɤr cho ɲɯ-rɲɟi.
tɕe nɤkinɯ,
tɤndɤku nɯ rcanɯ, li mpɕɤr, ɯ-di ɯ-tɯ-sɤjloʁ saχaʁ ʑo.
ma ɯ-ru nɯra wuma ʑo ɲɯ-ldʑɯz. 
tɕe kɤ-prɤt ɴqa.
ma nɯnɯ si ŋu ri, kɯ-mbɯ-mbɤr ci ɕti.
tɯ-mthɤɣ ɯ-fsu jamar ma tu-zɣɯt mɤ-cha.
tɕe ɯ-mɯntoʁ nɯnɯ kɯ-ndɯ-ndɯβ ʑo qhe, 
iɕqha stonka mɯntoʁ... maʁ kɯ iɕqha,
ɕɯxtɯrɟɤxtsa, wo nɯnɯ ɣɯ ɯ-mɯntoʁ wuma ʑo fse.
ma nɯnɯ tɤndɤku ŋu tɕe,
ɯ-jwaʁ nɯnɯ tɯxpa lɤskɤr ʑo anɯrŋi 
\c (autobenef)
tɕe wannianqing tsa fse.
ma nɯnɯ nɤkinɯ,
qartsɯmɤftɕar tɕe ɯ-jwaʁ nɯ anɯrŋi ɕti.
tɕe ftɕar tɕe tɕe ɯ-mɯntoʁ ɲɯ-lɤt ŋu laʁma,
ftɕar tɕe ʑaʑa ʑo ɯ-mɯntoʁ ɲɯ-lɤt ŋu.
tɕe @sansiyuefen jamar ri tɕe ɯ-mɯntoʁ ɲɯ-lɤt ɕti.
ma nɯ kɯ-fse ɲɯ-ŋu tɕe,
nɯnɯ li ɯ-zrɤm kɯ ɲɯ-mphɯl ɲɯ-ɕti ma 
\c (instr)
ɯ-rɣi kɯ-tu maŋe ma si ɲɯ-ɕti.
tɕe nɯnɯ tɤndɤku ŋu.
mɤʑɯ tɕhi pɯ-ŋu?
=====================
tsantʂa tu.
tsantʂa nɯ si ŋu tɕe, ɯ-jwaʁ nɯra tɯrgi wuma ʑo fse.
tɕeri tɯrgi ɣɯ nɯ ɯ-jwaʁ nɯnɯ, nɤki nɯnɯ,
ɯ-βri ku-ofskɤr ʑo kɯ-fse lu-ɬoʁ ŋu tɕe,
ɯ-jwaʁ ɯ-tshɯɣa nɯnɯ kɯ-ɤrɯtaqaβ kɯ-fse naχtɕɯɣ ri,
tsantʂa ɣɯ ɯ-jwaʁ nɯ lu-oʑirja rbɤrbɤt ʑo tɕe, nɤki
kumpɣa ɯ-muj kɯ-fse nɯnɯ
pɣa ɣɯ ɯ-muj nɯ tsa ɯ-tshɯɣa tu-fse ŋu ma
tɯrgi ɣɯ nɯ kɯ-fse, ku-fskɤr kɯ-fse, ɲɯ-loʁ ɲɯ-maʁ.
tɕe nɯnɯ tsantʂa nɯnɯ wuma ʑo smɤn ɲɯ-ŋu khi
tɕe wuma ʑo ɲɯ-ɤsɯ-ɕar-nɯ ma nɯnɯ smɤn kɯ-pe ɲɯ-ŋu khi ma
tsantʂa nɯnɯ zgoku kɯ-mbro me,
cɤmi, tɯci kɯ-wxti ɣɯ ɯ-rkɯ nɯnɯra tu tɕe,
nɯ kɯnɤ sɤtɕha tsantʂa kɯ-tu ɣɤʑu, kɯ-me ɣɤʑu.
tɕe nɯnɯ li tu-mbro tɕe,
tɯrgi sthɯci tɕi tu-mbro mɯ́j-cha ma 
\c 也不能长得像杉树那么高
li, nɤkinɯ, ʁnɯ-rtsɤɣ χsɯ-rtsɤɣ jamar tu-mbro ɲɯ-cha.
tɕe nɯnɯ tsantʂa ŋu.
tsantʂa nɯnɯ li nɤki,
tɤtho, tɯrgi nɯnɯra chondɤre
kɯ-naχtɕɯɣ tsa ɲɯ-ŋu ri,  
nɯnɯ ɯ-ŋgɯ zɯ li ɯ-tɯphu ɲɯ-ɤntɕhɯ tɕe,
nɯnɯ tsantʂa nɯ tɯ-tɯphu ɲɯ-ŋu tɕe,
nɯ pa tsa tu-ɬoʁ ɲɯ-cha ma kɯ-mbro,
sɤtɕha tɤ-mbro tɕe tu-ɬoʁ mɯ́j-cha. 
\c (perfectif > conditionel non aspectuel)
tɕe nɯnɯ tsantʂa ŋu.
tɕe mɤʑɯ tɕhi pɯ-ŋu?


