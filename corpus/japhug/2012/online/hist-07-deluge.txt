kɯɕɯŋgɯ kɯɕɯŋgɯ tɕe kɤndʑɯxtɤɣ χsɯm pjɤtunɯ
tɕe kɤndʑɯxtɤɣ χsɯm pjɤtunɯ tɕe, nɯɣi ra lonba ɲɤsinɯ
tɕendɤre ʑara χsɯm ma pjɤmenɯ tɕe tɕendɤre
nɯnɯŋa ci pjɤtu.
tɕendɤre nɯ-nɯŋa nɯ pjɤ-tu tɕe, wuma ʑo pjɤ-k-ɤɣɯlu-ci tɕe pjɤ-pe ri,
nɤki, "skalpa ndʑɯɣ ɲɯ-ŋu" to-ti-nɯ
"skalpa ndʑɯɣ nɯ ɲɯŋu tɕe, ji-nɯŋa pjɯ́-wɣ-nɯntɕha ɲɯ-ntshi totinɯ.
tɕendɤre stu kɯwxti nɯkɯ "qhe aʑɯɣ ɯɕa ra" toti.
nɯ ɯpa tɤtɕɯ nɯnɯ kɯ "aʑɯɣ ɯɕɤrɯ ra" toti
tɕe nɯ ɯpa tɤtɕɯ stu kɯxtɕi nɯ kɯ "aʑɯɣ ɯɕa tɕi mɤra, ɯɕɤrɯ tɕi mɤra, aʑɯɣ ɯndʐi chore ɯmar tɯtɯɣɟaβ nɯ ra " toti
tɕendɤre nɯ-nɯŋa nɯ pjɤ-nɯ-ntɕha-nɯ
tɕe nɯ tɤpi kɯwxti nɯ kɯ ɯɕa nɯ to-nɯ-ndo
tɤpi kɯxtɕi nɯnɯ kɯ, tɯlɤt nɯ kɯ ɯ-ɕɤrɯ nɯ to-nɯ-ndo.
tɕendɤre nɤkinɯ taʁi nɯ kɯ nɯŋa ɯndʐi nɯnɯ chɤ-rɤɣdɯt qhendɤre chɤtʂɯβ
tɕendɤre nɤki, tamar tɯtɯɣɟaβ nɯ tondo qhe, ɯŋgɯ nɯ tɕu koʑɣɤmphɯr
tɕendɤre nɤki, maka kɯspoʁ kɯme ɲɤsɤβzu kotʂɯβ qhe tɕendɤre
skalpa nɯ-ndʑɯɣ qhendɤre tɯci toɣi nɤ toɣi toɣi nɤ toɣi qhe 
ɯʑo nɯ nɯŋa ɯŋgɯ, ɯndʐi ɯŋgɯ kɯrɤʑi nɯnɯ, ɯŋgɯ koɕe ri,
tɯci kɯkɯɣi, ŋotɕu kɯɣi nɯtɕu tamar tɯsnaʁ ntsɯ ɲɤɲɟoʁ
tɕe tɯci mɤkɯɣi tosɤβzu qhe tɕendɤre 
taʁ nɤ taʁ, taʁ nɤ taʁ tówɣtsɯm
tɕe taʁ nɤ taʁ tówɣtsɯm tɕe tɕendɤre
rirɤβ, zgo stu ʑo kɯ-mbro, ɯ-ku ʑo tɤ-azɣɯt tɕe tɕendɤre
tɯci nɯ nɯ ma kɯɣi ɲɤme tɕe, nɯtɕu ɲówɣɣɤntaβ
tɕe nɯtɕu ɲówɣɣɤntaβ qhe, tɕendɤre tɯci pɯschɤt nɯtɕu qhe,
tɕendɤre ɲɤnɯɬoʁ, ɯʑo, 
tɕendɤre ɯŋgɯ nɯtɕu pɯkɯrɤʑi nɯ ɲɤnɯɬoʁ qhe tɕe,
nɯ-nɯɬoʁ ʑo qhe, tɕendɤre nɯtɕu kurɤʑi pjɤŋu qhe,
tɕe nɯ ma ɯkɤndza ci pjɤme qhe lunɤtsoʁ ntsɯ, qhe tɤtsoʁ ntsɯ tundze kurɤʑi pjɤŋu.
tɕeri kurtoʁ tɕendɤre sɲikuku ʑo qro χsɯm pjɯɣinɯ tɕe tɯmɯ nɤmkha zɯ pjɯnɯɬoʁnɯ tɕe 
tɕe ɯthoʁ pazɣɯtnɯ tɕe, ci ɲɯʑɣɤsɤphɤrnɯ tɕe,
tɕe qro ɯndʐi nɯ pjɯqaʁnɯ tɕe, ɯʑoz ɲɤtanɯ tɕe,
ɯŋgɯ tɕheme kɯmpɕɯmpɕɤr ʑo χsɯm ntsɯ ɲɯnɯɬoʁ tɕe
lunɤtsoʁnɯ tɕe, tɕe tɯrmɯkha tɕe li
nɤkinɯ tɤtsoʁ nɯ tunɯndonɯ ʑara qro ɯndʐi ɯŋgɯ nɯ tonɯŋganɯ tɕe tɕe
ɲɯʑɣɤsɤphɤrnɯ qhe tɕe ci ɯqhu ci ʑo
tɯmɯ nɤmkha nɯtɕu tuɕqhlɤtnɯ ntsɯ pjɤŋu 
tɕe kɯmaqhu tɕe tɕendɤre nɤki kuχpjɤt tɕe, tɕendɤre
stu kɯwxti ʑo nɯ tonɯqar tɕe,
tɕendɤre tɯɣmɯr tɕe nɯnɯ ɯɕki kondzoʁ tɕe
"aʑo nɤrca tukɯtsɯma ra ma kutɕu aʑosti ɲɯɕtia tɕe ɲɯsɤɣdɯɣ tɕe, nɤrca tukɯtsɯma ra" toti
tɕeri stu kɯwxti nɯ pjɤŋɤn qhe mɯtonɤla qhe
kɤsɯtsɯm mɯtokhɯ
tɕendɤre nɯ ɯfsomɯr qhendɤre, tɯlɤt nɯ ɯtaʁ kondzoʁ qhe
tɕendɤre ɯfsomɯr qhe li pjɤɣinɯ tɕe, ɯfsosŋi tɕe tɕe 
li pjɤnɤtsoʁnɯ tɕe tɯrmɯkha tɕe tɯlɤt nɯ ɯtaʁ koɴqoʁ tɕe, 
"jɯɣmɯr nɤre tukɯtsɯma ra ma jɯfɕɯr nɤpi kɯ mɯtɤ́wɣtsɯma ŋu tɕe,
jɯɣmɯr tɕe nɤʑo kɯ tukɯtsɯma ra" toti
tɕeri li tɯlɤt ɯβra mɯtokhɯ qhe, mɯtówɣtsɯm
tɕendɤre nɯ ɯɣmɯr nɯ li nɯ pjɤfse qhe, ɯfso qhendɤre 
nɯra, qro nɯra li pjɤɣinɯ qhe,pazɣɯtnɯ qhe li pjɤnɤtsoʁnɯ
tɕendɤre tɯrmɯkha nɯɕe-nɯ tɤmda tɕe tɕe 
tɕendɤre stu kɯxtɕi nɯ ɯtaʁ ɯβra koɴqoʁ tɕe, 
"jɯɣmɯr rcanɯ nɤʑo tu-kɯ-tsɯma ra ma jɯfɕɯr nɤ-pi ni kɯ
jɯfɕɯndʐimɯr nɤ-pi kɯ-wxti ɯ-taʁ ko-ɴqoʁ-a ri mɯ-tɤ́-wɣ-tsɯm-a,
jɯfɕɯr tɯrmɯ tɕe nɤpi tɯlɤt nɯ ɯtaʁ koɴqoʁa ri mɯtɤ́wɣtsɯma tɕe,
jɯɣmɯr ndɤre nɤʑo tukɯtsɯma ra ma tɕe kutɕu aʑosti ma maŋea tɕe,
ɲɯsɤɣdɯɣ tɕe mɯ́jpe tɕe, tɕhi pɯnɯnɯfsɤfse ʑo nɤrca tukɯtsɯma ra" toti. 
\c 不管怎么样 (pɯnɯfsɯfse = pɯnɯfsɤfse)
tɕe tɕheme nɯ kɯ "wo mɤjɤɣ ma amu awa ra nɯjʁo-nɯ'" toti ri,
mɯtokhɯ qhe matɕi, tɯmɯ kɤrŋi ɯme pjɤɕti-nɯ tɕe
tɕendɤre tɕendɤre stu kɯxtɕi nɯ kɯ "ɣa" qhe, tɕetu taritɕi tɕe,
ɯ-tɯ-ɣɤndʐo saχaʁ ʑo ri, "ɯtɕhɯtɕhɯ" matɯti
mɤʑɯ tɕetu ɯtaʁ tazɣɯt tɕe, li kɯ-mŋɤm cho ra tu ri, "atsatsa" matɯti ra, 
tɤ-ɣɤndʐo tɕe 'ɯtɕhɯtɕhɯ" matɯti,  
tɤ-sɤɕke tɕe (nɤkinɯ) "atsatsa" matɯti, 
kɯ-mŋɤm tɤ-tu tɕe "atsatsa ma-tɯ-ti ra ti ɲɯ-ŋu
tɕendɤre tu-ta-tsɯm jɤɣ" toti,
tɕendɤre qro nɯnɯ ɯ-ŋga nɯ to-nɯ-ŋga qhe, 
tɕe nɯ ɯmke ko-rqoʁ qhe,
tɕendɤre tɤ́-wɣ-tsɯm to-nɯqambɯmbjom qhe
tɕe tɕetu ɯ-taʁ tɤ-azɣɯt ɯ-jɯja ɯ-tɯ-mɯɕtaʁ ʑo pjɤ-ŋu ri,
ɲɤ-nɤɕqa qhe, "ɯtɕhɯtɕhɯ" mɯ-to-ti 
tɕe kɯsɤɕkɯɕke ʑo toʑɣɯt ri, "atsatsa" mɯtoti,
tɕetu li tɕhi pɯnɯfse ma kɯmŋɯmŋɤm ʑo pjɤtu ri, "atsatsa" mɯtoti 
\c 不知道为什么这么痛
tɕendɤre tɤ́wɣsɤzɣɯt
tɕendɤre ɯɣi ra kɯ nɤkinɯ tɕhi ɯspa tutɯɣɯt ma
ndzaʁlaŋ tɯrme ɕti tɕe, kutɕu z-rɤʑi me totinɯ ri,
tɕhemɤpɯ nɯ kɯnɤ mɯtokhɯ qhe, nɤkinɯ
ŋu ri mɯ́jkhɯ tɕe tɤɣɯta ɕti" toti
qhe nɯ ɲɯŋu nɤ, kutɕu laʁnɯsŋi a-nɯ-nɤʁaʁ tɕe,
tɕendɤre nɤkinɯ ɕ-pɯ-lɤt ma kutɕu ɯ-z-rɤʑi me" totinɯ
"ma jɤɣ ri, tɤrca pjɯɕea ra" toti 
\c 既然同意了的话
tɕendɤre qhe jɤɣ qhe, tɕe nɯ-nɤʁaʁ-ndʑi ra" toti qhe
χsɯ-sŋi χsɤrʑaʁ, χsɯxpa chɤ-z-nɤʁaʁ-nɯ
χsɯxpa chɤ-z-nɤʁaʁ-nɯ ri, 
wuma ʑo pjɤsɤscit matɕi kɤndzɤtshi ri pjɤdɤn 
tɕe kɤ-nɤʁaʁ ri ʁɟa ʑo pjɤɕti tɕe, kɤndzɤtshi ri pjɤdɤn, kɤŋgɤxtsa ri pjɤdɤn 
ɯtɯmɤɕi pjɤsaχaʁnɯ, nɯkha ri wuma pjɤsɤscit,
tɕendɤre tɤtɕɯ nɯ wuma ʑo pjɤnɤsɤscit tɕe,
χsɤ-rʑaʁ ma mɯ-tɤ-tsu-a ɲɯsɯsɤm pjɤŋu
tɕendɤre tɤmu tɤwa ra kɯ "χsɯxpa tɤtɯtsundʑi, tɤtsu ɕti tɕe,
ɕpɯlɤt ra" toti
tɕeri tɤtɕɯ nɯ kɯ tɕe, nɤkinɯ,
a-rʑaβ a-pɯ-ŋu ra ma tɕeki tɕe, aʑosti kɯ ndzaʁlaŋ ɯ-ku kɤ-rɤʑi tɕhi a-tɤ-fse-a ɲɯ-ɕti toti 
tɕe qhe jɤɣ tɕe tɕeri nɤki tɕheme nɯ ɯ-ɕki "mɤ-jɤɣ" to-ti ri, 
tɕheme nɯ kɯ aʑo ɕe-a ɕti to-ti
tɕendɤre tɤmu tɤwa ra kɯ to-zrɤŋgat-nɯ, atu spɣi tɤɕe qhe,
nɤβri kɯkɯspoʁ tɕhɯtɕhɯtɕhɯt ʑo nɯ 
tɤrɤku sna a-tɤtɯnɯndɤm qhe,
nɯ nɤβri kɯkɯspoʁ a-kɤ-tɯ-nɯ-sɯ-mtshɤt qhe nɯnɯ nɤ-rzɯz ŋu toti
tɕendɤre spɣi toɕe qhe, ɯrna ɯŋgɯ ɯmɲaʁ ɯŋgɯ, ɯɕna ɯŋgɯ,
ɯ-mtɕhi ɯ-ŋgɯ nɯra kɯ-kɯ-spoʁ ʑo  tɕhi tsuku tɤrɤkusna ɣɯ ɯ-rɣi nɯ 
tɕe "kɯmaʁ nɯra mɤ-ra" to-ti tɕe, nɯra to-nɯ-rku qhe tɕendɤre
tɤrɤkusna tɕe, stoʁ, staʁpɯ, tɤɕi, qaj, nɯra poʁlɯ zrɤntɕɯ
karɣi ra kɯnɤ to-nɯ-rku
tɕendɤre tondzundʑi tɕe tɕendɤre pjɤ́wɣsɯɣendʑi
tɕe li qro nɯ ɯmke korqoʁ tɕe pjɤɣindʑi
tɕe pɯɣendʑi tɕe, tɕendɤre mɯ-lo-nɤtsoʁ-ndʑi kɯ
tɕendɤre tɯpɣaʁ lo-tɕɤt-ndʑi
tɕe nɯra tɤrɤkusna nɯ pɯ-pa-ɣɯt nɯ lo-ji-ndʑi 
\c 把他们带下来的粮食用来种地了
tɕe tɯ-xpa sɤz tɯ-xpa ɲɤ-dɤn nɤ ɲɤ-dɤn, ɲɤ-dɤn nɤ ɲɤ-dɤn,
\c comparatif, pas calqué sur le chinois
ʑɤni kɯnɤ chɤ-rɤrɟit-ndʑi, ndʑi-rɟit nɯra chɤ-rɤrɟit-nɯ
nɯ ndʑi-rɟit nɯra chɤ-rɤrɟit-nɯ, nɯ kɯfse ɲɤ-k-ɤmphɯmphri-ci qhe,
\c ex pl vs duel
tɕendɤre kɯki ndzaʁlaŋ ɯku, sɤtɕha ɯ-ku tɯrme thamtɕɤt nɯni kɯ
ɲɤsɤpɯpandʑi tukɯti ɲɯŋu
