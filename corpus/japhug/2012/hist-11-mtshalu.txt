mtshalu kɤti ci tu tɕe, nɯ sɯjno ŋu
sɯjno ŋu tɕe, tu-mbro rcanɯ, li tɯrme tɯfsu ʑo mɤ-kɯ-ʑɯ ʑo tu-βze cha
tɕe nɤkinɯ, nɯnɯ li ɯ-rɣi me ri, ɯ-zrɤm nɯ ju-scɤt qhe nɯreri li tu-ɬoʁ cha.
mtshalu rcanɯ, ɯrme sɯβsɯβ ʑo pa tɕe,  (ideoph)
tɯβri ɲɯ-nɯrcɤt ʑo qhe ku-mtsɯɣ ɕti qhe
wuma ʑo ɕɯmŋɤm
tɕe nɯnɯ ci ta-ɕɯmŋɤm nɯnɯ
tɯtshot tɯrdoʁ jamar mɤɕtʂa mɤ-ʑi.
ma mtshalu nɯnɯ sɯjno ŋu ri,
sɤmtsɯɣ, iʑora sɤmtsɯɣ tuti ɲɯŋu ma
nɯrme kɯfse nɯ tɯ-taʁ ɲɯ-nɯrɕɤt qhe tɕe tu-ɕɯmŋɤm ɕti,
tɕe mtshalu nɯnɯ χsɯtɯphɯ tu tɕe,
mtshalɤɲaʁ tu, mtshalɤɣrum tu, qarma mtshalu kɤti tu.
qarma mtshalu nɯnɯ tɕe, ɯmat chɯβze tɕe, ɯmat nɯ tɯjaʁ a-nɯ-ɤtɯɣ tɕe, rʁɯm ʑo tu-ti tɕe ɯŋgɯ nɯ pjɯ-nɯɬoʁ tɕe
他的果子碰到手就会突然收拢，种子就落地
ki kɯfse torʁɯrʁu ŋu tɕe,
nɯnɯ qarma mtshalu tɕe, 
tɯrme nɯ-ro kɯ-ŋgɤr nɯra nɯɕɯmɯma ʑo tu-kɯ-sɤmbrɯ nɯra qarma mtshalu tu-sɤrmi-nɯ ŋu.
ma tɕe nɤkinɯ
mtshalu ŋu tɕe,
mtshalɤɲaʁ nɯ ɯ-mdoʁ ɲaʁ tsa
颜色暗一些
mtshalɤɣrum nɯnɯ tɕe, nɯsthɯci mɤ-ɲaʁ kɯ (nɤki) aqarŋɯrŋe kɯfse
tɕe núndʐa mɤ-naχtɕɯɣ ma nɯ ma nɯ-tshɯɣa ra naχtɕɯɣ ɕti,
qarma mtshalu kɯ kɯ-mtsɯɣ ra me ma nɯ kɯfse ɯrme me,
qarma, mtshalɤɲaʁ cho mtshalɤɣrum nɯ ʁnaʁna kɯ kɯ-mtsɯɣ
tɕeri iʑora kutɕu (nɤkinɯ) ɯlɯz xtɕi ri tɕe, ɯmnɯ ŋu ri tɕe ɲɯ́-wɣ-nɯ-phɯt tɕe
荨麻还小的时候，刚刚发新芽的时候
tɕendɤre tɯjno lú-wɣ-nɯβzu khɯ.
可以弄成菜
xtɕɯxtɕi lú-wɣ-prɤm qhe tɯjno lú-wɣ-nɯβzu khɯ qhe
要放一点麦面
nɯnɯ qusput tu-mbri ɕɯŋgɯ tɕe, smɤn ŋu tu-kɯ-ti ŋu
qusput tɤ-mbri ɯqhu ri tɕe, tɕe tɯɣ ɲɯ-βze ŋu tɕe nɯtɕu tɕe kɤ-ndza mɤ-sna tu-ti-nɯ ɲɯ-ŋu.
nɯ chɯ-tɯ-ɬoʁ nɯnɯ z-ɲɯ́-wɣ-nɯ-ɕar tɕe tɯjno lú-wɣ-nɯβzu wuma ʑo mɯm.
ma nɯ kɤ-ndza sna.
tɕe paʁndza sna, nɯŋa ndza sna.
iʑora isɤtɕha aʁɤndɯndɤt ʑo tu.
tɯjno lúwɣβzu qhe tɕe tɯmgo tú-wɣ-zmɤrɤβ sna
rɟɤɣi pjɯ́wɣnɯβzu qhe tɕe nɯ ɯzmɤrɤβ mtshalu wuma ʑo mɯm.

