iʑo ji-tshupa ɯ-ʁɤri
zgo ci kɯ-xtɕɯ-xtɕi tu tɕe, 
kɯ-ɤrqhi ju-kɯ-ru tɕe maka
ldʑaŋkɯ kɯ, nɤki, smɤɣ ɣɯ, nɤki kɤtɯm tɤ-kɤ-βzu ʑo ɲɯ-fse.
tɕendɤre nɯnɯ zgoku nɯnɯ, zgoku ɯ-qhuchu nɯ tɕu,
si wuma ʑo ɲɯ-ʁjɤr.
sɯjno wuma ʑo ɲɯ-rnaʁ.
xɕɤj wuma ʑo ɲɯ-dɤn,
mɯntoʁ wuma ʑo ɲɯ-dɤn.
tɕendɤre nɯ ɯ-pɤrthɤβ nɯ tɕu, nɤkinɯ,
cɯpa kɯ ʁɟa ʑo tʂu lɤ-lɤ-sɯ-ɕkho ci ɣɤʑu. (relative!!!)
tɕe nɯnɯ ɟɯgiɟɯgaɟɯgiɟɯga ntsɯ tu-βze tɕe,
nɯnɯ zgo nɯ tu-fskɤr kɯ-fse ɲɯ-ŋu tɕe, nɤki,
si kɯ-ʁjɯ-ʁjɤr ɯ-ŋgɯ lu-ɕqhlɤt ɲɯ-ŋu.
tɕendɤre cɯpa kɯ tʂu lɤ-lɤ-sɯ-ɕkho nɯnɯ ɣɯ mɯ-lɤ-arɕo mɤɕtʂa lu-ɕqhlɤt ɲɯ-ŋu.
nɯ tɕu zɯ, nɤkinɯ, cɯβloʁ ci ɣɤʑu tɕe,
tɯ-ci ɯ-locu zɯ kɯ-ɤmgɯ-mgri ʑo chɯ-ɣi ɲɯ-ŋu tɕe,
ɯ-rmi nɯ zhenzhuquan ɲɯ-ŋu tɕe,
ɯʑo kɯrɯskɤt tɤ-ŋu tɕe, nɤki,
tɤrɣe ɣɯ ɯ-tɯ-ci chɯ-kɯ-nɯ-ɬoʁ kɤ-ti ɲɯ-ŋu.
tɕe nɯnɯ kɯki tɯ-ci kɯki, nɯnɯ tɕu, ɯ-taʁ nɯ tɕu pjɯ-ɣi tɕe,
ɯ-taʁ nɯ tɕu tɤ-ajtɯ ɲɯ-ŋu tɕe,
ɯ-mdoʁ nɯnɯ ldʑaŋnaʁ kɯ-fse ɲɯ-ŋu tɕe,
ldʑaŋkɯ ɯ-mdoʁ kɯ-rnɯ-rnaʁ ʑo ɣɯ tɯ-ci ɲɯ-ŋu.
ɯ-rkɯ nɯra, nɤkinɯ,
pɯ-kɤ-rkhe kɯ-fse nɯnɯ, kɤ-kɤ-sɯ-fskɤr nɯ,
iɕqha nɯ, wuma ʑo mɤ-kɯ-ɤmtɕoʁ rdɤstaʁ ɲɯ-ŋu 
tsuku ɲɯ-mbɤr, tsuku ɲm-mbro ndʐa nɯ mɤ-kɯ-ɤmtɕoʁ tu-ti ɲɯ-ŋu.
tɕe rdɤstaʁ ɯ-taʁ nɯra rcanɯ, nɤki,
kɯ-ɲaʁ ɯ-ŋgɯ zɯ kɯ-ɤrɯldʑaŋkɯ kɯ-fse zgɯrmɯɣ nɯra ko-mtshɤt ʑo (155)
a-pɯ-ŋu tɕe, nɯnɯ tɯ-mi túwɣ-, nɯnɯ tɕu pjɯ́-wɣ-thoʁ a-pɯ-ŋu tɕe, (200 pjɯ́-wɣsthoʁ)
ʑgrɯ ʑo kɤ-ɤʁdɤt ɲɯ-ŋu kɤ-sɯso ɲɯ-ntɕhɤr.
tɕe nɯnɯ ra rca, ɯ-tɯ-ɤrɯldʑaŋkɯ kɯ, nɤkinɯ,
ldʑaŋkɯ ʁɟa ʑo ma nɯ ma kɯmaʁ ɯ-mdoʁ kɯ-me kɯ-fse ɣɯ zgɯrmɯɣ nɯ ɲɯ-ŋu.
tɕe nɯnɯ, nɯ ɯ-taʁ nɯ tɕu, nɤki,
mɤ-sɤ-rɯ-rju ʑo, nɤkinɯ, mɯntoʁ nɯ-kɯ-lɤt kɯ-fse ɣɤʑu tɕe, (220)
khro mɤ-kɯ-saχsɤl kɯ-fse ɲɯ-ŋu tɕe nɯ,
nɤki, zhenzhuquan nɯ ɣɯ ɯ-rkɯ nɯ tɕu,
ɯ-mɯntoʁ kɯ-ɤrɯjɤrɯrɤβ ʑo mɤ-kɯ-χɕɯ-χɕɤβ ci tu-sɯ-fskɤr ɲɯ-ŋu.
235




 
