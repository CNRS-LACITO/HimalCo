tɯjrukho kɤ-ti ci tu.
tɕe ɯnɯnɯ iɕqha, tɯjru nɯ iɕqha, 
kɯ-rɤfcɤr kɯ tɯfcɤr nɯra ta-βzu tɕe,
ɯ-sɤz-ɣɯjru ɯ-spa ɲɯ-ŋu tɕe,
nɯ ndʐa, tɯjrukho ɲɯ-rmi.
tɕe tɯjrukho nɯnɯ ŋgɤm lú-wɣ-lɣa.
ŋgɤm lú-wɣ-lɣa tɕe, tɕe ɯ-ŋgɯ thɤlwa ra lonba chɯ́-wɣ-saχsi tɕe,
kɯ-jom /lu/ ɣɯ-nɯ-βzu, kɯ-ŋgɤr ɣɯ-nɯ-βzu. 
kɯ-jom pɯ-pɯ-ra nɤ kɯ-jom lú-wɣ-lɣa,
kɯ-ŋgɤr pɯ-pɯ-ra nɤ kɯ-ŋgɤr lú-wɣ-lɣa,
tɕe nɯnɯ kɯ-kɯ-jɯ-jom ʑo tɕe, ɯ-ŋgɯ thɤlwa ra lonba chɯ́-wɣ-saχsi tɕe, 
\c aussi large qu'il soit
tɕe tɯfcɤr tɤ́-wɣ-βzu tɕe, tɤ-jɤɣ tɕe tɕe nɯ ɯ-ŋgɯ nɯtɕu lú-wɣ-sɤʑirja.
lú-wɣ-sɤʑirja tɕe tɕe ɯ-taʁ, nɤkinɯ, tɯβɣi lú-wɣ-lɤt tɕe, lú-wɣ-sɯ-mphɯr.
tɕe nɯ tɯβɣi nɯ lú-wɣ-zmɤku ra lo. 
nɯnɯ kɯ-rkɯn tsa tɕe tɕe ɯ-pa ɯ-βɟu kɯ-fse lú-wɣ-ta tɕe tɕe,
tɕe nɯ ɯ-taʁ nɯtɕu 
tɯfcɤr tɤ-kɤ-βzu nɯra ɲɯ́-wɣ-sɤʑirja.
nɯ ɯ-taʁ tɯβɣi lú-wɣ-lɤt tɕe kú-wɣ-sɯ-mphɯr.
tɕe nɯnɯ tɤ-rtaʁ kɤ-sɯso tɕe tɕe 
nɯnɯ tɯβɣi nɯ lú-wɣ-tɕɤβ,
lú-wɣ-tɕɤβ, tɕe tɕe nɯnɯ tɤ-khɯ kɯ-ɬoʁ mɯ-nɯ-me mɤɕtʂa a-pɯ-fse tɕe tɕe,  
\c 要就那样烧到没有烟为止
nɯnɯ nɤkinɯ, kɤ-ɣɯjru nɯnɯ pjɯ-rtaʁ ndʐa ŋu tɕe
tɤ-khɯ kɯ-ɬoʁ nɯ-me tɕe tɕe, iɕqha tɯβɣi kɤ-ndʑɤβ pjɯ-ɤrɕo ɲɯ-ŋu.
\c infinitive
tɕe nɯnɯ tɕe tɕe, tɯfcɤr nɯnɯ tɕe chɯ́-wɣ-nɯ-tɕɤt.
tɕe nɯ tú-wɣ-βzu tɕe, tɕe nɯ ɯ-qhu tɤ-ra tɕe tɕe,
nɯ ɯ-qhu li tɤ-ra tɕe tɕe, nɯ ɯ-ŋgɯ thɤfkɤlɤɣi ra chɯ́-wɣ-saχsi ma thɤfkɤlɤɣi nɯ nɯ ma pjɯ-ndʑɤβ mɤ-khɯ tɕe
tɕendɤre nɯ ɯ-qhu tɤ-ra tɕe tɯfcɤr tɤ-kɤ-βzu ra li nɯ tɕu lú-wɣ-ta. 
tɕe nɯ ɯ-ŋgɯ tɕe li lú-wɣ-tɕɤβ ɲɯ-ŋu.
tɕe núndʐa nɯ nɯnɯ kɯ-spoʁ nɯnɯ tɯjrukho tu-ti-nɯ.
tɕe qawoʁ lɤ-kɤ-lɣa nɯnɯ tɯjrukho tu-ti-nɯ ɲɯ-ŋu.

