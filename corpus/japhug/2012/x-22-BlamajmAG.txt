iʑora i-sɤtɕha tɤjmɤɣ xcat ʑo.
tɤjmɤɣ xcat ʑo tɕe jɯfɕɯndʐi grɯβgrɯβ pɯ-fɕɤt-tɕi, 
tɯrgi grɯβgrɯβ pɯ-fɕɤt-tɕi low,
tɕe ma βlɤmɤjmɤɣ kɤ-ti ci tu.
βlɤmɤjmɤɣ kɤ-ti nɯnɯ βlɤma ɣɯ tɤjmɤɣ kɤ-ti ɲɯ-ŋu tɕe,
nɯnɯ ɯ-mdoʁ nɯnɯ ɯ-qhɤchu nɯra qhe βlɤma ɣɯ ɯ-ŋga nɯ tsa fse tɕe, qarŋe.
ɯ-pa pɕoʁ ɯ-tɤrʑɯɣ nɯnɯ, kɯ-xtɕɯ-xtɕi ʑo qarŋe, ɯ-ŋgɯz kɯnɤ wɣrum.
ɯ-ru nɯ kɯ-wɣrɯ-wɣrum ʑo ŋu.
tɕe nɯnɯ βlɤmɤjmɤɣ nɯnɯ 
tɤ-ɬoʁ ɕɯmɯma tɕe, 
kɯ-wɣrum ci kɯ, ki kɯ-fse ɲɯ-ɤmphɯr
tɤ-kɯ-ɤmphɯr kɯ-fse tu-ɬoʁ tɕe, tɕendɤre, nɤki ɲɯ-ŋu (040)
maka tɤ-ŋgɯm ʑo ɲɯ-fse, tɤ-ŋgɯm kɯ-wxti ʑo ɲɯ-fse, 
tɕe ki ʑo ɲɯ-fse tu-ɬoʁ tɕe buŋbuŋ ʑo ɲɯ-pa (042) (ideoph)
kupa kɯ edan ɲɯ-fse tɕe, ɲɯ-sɯsɤm tɕe edanjun tu-ti ɲɯ-ŋu.
tɕe iʑora kɯ βlɤmɤjmɤɣ tu-ti-j, kupa kɯ edanjun tu-ti ŋu.
ma tɤ-wxti ɯjɯja nɯ tɕe, tɕe iɕqha kɯ-wɣrum nɯ daltsa pjɯ-ɴɢaʁ.
pjɯ-ɴɢaʁ tɕe tɕendɤre, nɤkinɯ, ɯ-χpoʁ nɯ, nɤki, 
kɯ-ɣɯrnɯɕɯr qhe kɯ-qarŋe tu-ɬoʁ ŋu.
tɕe núndʐa nɯ, βlɤmɤjmɤɣ tu-kɯ-ti ŋu ma
nɯnɯ ɕkrɤz ɯ-ŋgɯ ri tu-ɬoʁ ŋu.
ɕkrɤz ɯ-ŋgɯ tu-ɬoʁ ŋu tɕe mɯm.
tɕe ɯ-ru nɯnɯ rko, ɯ-jwaʁ nɯ mpɯ.
tɕendɤre koŋla tɤ-wxti tɕe, san pɯ-kɤ-phɯɣ ʑo fse.
ma nɯ ɯ-ru nɯnɯ, nɤki, san   ???ɣɯ sɤznɤ???
jpum nɤri, tɕe ɯ-tshɯɣa nɯnɯ san ɲɯ-fse ma (130)
nɤkinɯ, nɯnɯ βlɤmɤjmɤɣ tu-kɯ-ti ŋu.
tɕe βlɤmɤjmɤɣ nɯ tú-wɣ-ndza mɯm tɕe kɯ-sɤndɤɣ ra me.
tɕe thamtham jieshang rcanɯ, ɯ-kuxtɕɯxtɕo ɯ-kɤ-ntsɣe ju-ɣɯt-nɯ ɲɯ-ɕti ma, (144)
aʑo ɕɯ-kɤ-ɕar pɯ-rɲo-t-a.
tɕe βlɤmɤjmɤɣ nɯ ɕkrɤz ɯ-ŋgɯ, ɕkrɤz rɟaspa tsa tɤ-kɯ-wxti nɯra nɯ ɯ-ŋgɯ 
nɯ ɣɯ ɯ-sɤtɕha nɯre tu-ɬoʁ ŋu.
tɕe tɯrgi ɯ-ŋgɯ ri li βlɤmɤjmɤɣ ci ɣɤʑu.
tɕe nɯ ɕkrɤz ɣɯ βlɤmɤjmɤɣ cho ɯ-dɯχɯn me, nɤki,
ɯ-tɯ-ɬoʁ ɯ-tshɯɣa ɲɯ-naχtɕɯɣ ɕti.
tɕeri, nɤki, tɯrgi ɯ-ŋgɯ tɤ-kɯ-ɬoʁ nɯ ɣɯ ɯ-mgɯrqhu nɯ ɲɯ-ɣɯrni tsa.
ɕkrɤz ɯ-ŋgɯ tɤ-kɯ-ɬoʁ nɯ sɤznɤ ɲɯ-ɣɯrni.
tɕe kɯ-xtɕɯ-xtɕi ɲɯ-naχtɕɯɣ.
ma tú-wɣ-ndza tɕe, nɯnɯ ɯ-dɯχɯn cho ra ɲɯ-naχtɕɯɣ ɕti
tɕe nɯ βlɤmɤjmɤɣ ŋu.
=================
sijmɤɣ kɤ-ti ci tu tɕe,
sijmɤɣ nɯnɯ, nɤkinɯ, ɯ-tshɯɣa nɯra jmɤɣni wuma ʑo fse.
tɕe jmɤɣni wuma ʑo fse ri,
ɯ-χcɤl pjɯ-kɯ-ɕqhlɤt nɯnɯ rnaʁ tsa.
tɕe ɯ-rkɯ nɯra, nɤkinɯ fse,
kɯki ɯ-χpoʁ ɣɯ ɯ-pa, ɯ-rkɯ nɯnɯreri, 
thɯci, smɤɣ kɯ-fse ci ndzoʁ tɕe, ɯnɯnɯ ʑo mɤ-naχtɕɯɣ.
tɕendɤre tú-wɣ-ndza rcanɯ ɯ-tɯ-mɤrtsaβ sɤre ʑo.
tɕe nɯnɯ, nɤki, sijmɤɣ ŋu tɕe kupa kɯ lalajun tu-ti ɲɯ-ŋu.
ma nɯnɯ sijmɤɣ ŋu.
tɕe ma ɯ-tshɯɣa nɯra kú-wɣ-rtoʁ qhe, 
sijmɤɣ, maʁ kɯ, jmɤɣni wuma ʑo fse.
tɕeri, nɤki ɯ-ŋgɯ tu-ɬoʁ,
sɤjku kɯ-tu, mbrɤj kɯ-tu nɯra, ʑmbɯlɯm ɯ-sɤɣɬoʁ nɯra tu-ɬoʁ ŋu.
ʑmbɯlɯm ɯ-sɤɣ-me ra kɯnɤ tu-ɬoʁ ɕti.
ma nɯnɯ sijmɤɣ ŋu.
sijmɤɣ nɯ iʑora i-sɤtɕha dɤn ri,
mɤrtsaβ tɕe ɯ-kɯ-ndza koŋla me.
ri li kɯkɯra kɯ-fse tɕe tɯrme kɯ-rga, wuma ʑo kɤ-ndza kɯ-rga ɣɤʑu.
iʑora nɯ sthɯci mɤ-rga-j.
ma nɯ sijmɤɣ ŋu.
=================
salaboŋboŋ kɤ-ti ci tu tɕe, nɯnɯ tɤjmɤɣ, nɯ li tɤjmɤɣ ŋu tɕe,
ɯ-zrɤm nɯra kɯ-tu maŋe ma tɤjmɤɣ nɯ ɯ-zrɤm ra tu mɯ́j-ŋgrɤl.
tɕe nɯnɯ li ɯ-zrɤm  kɯ-me ci tu-ɬoʁ ci ŋu ma nɯnɯ stɤmku ri tu-ɬoʁ ŋu.
tɕe tɤŋkhɯt jamar kɯ-tu tu, nɯ sthɯci kɯ-me tu.
tɕe nɯnɯ salaboŋboŋ rmi tɕe, tɕendɤre,
nɯnɯ iɕqha salaboŋboŋ nɯ 
ɣɯrŋi nɯra tɕe tɤjpa ʑo fse wɣrum.
tɕe wɣrum ri artɯm rloʁrloʁ ʑo tɕe salaboŋboŋ tu-kɯ-ti ŋu ma (ideoph)
ɯnɯnɯ tɤjmɤɣ nɯnɯ nɤkinɯ,
pɯ-rom tɕe tɕe ɲɯ-ɲaʁ ʑo ŋu
ɲɯ-ɲaʁ ʑo tɕe iɕqha kafei ɯ-mdoʁ ɲɯ-ndɤm ŋu tɕe,
tɕe ɯ-ŋgɯ nɯnɯ paomu kɯ-fse nɯreri tɕe rdɯl kɯ-fse ɲɯ-βze ŋu.
tɕe kɯ-xtɕɯ-xtɕi pjɯ́-wɣ-sɯspoʁ tɕe, 
tɕendɤre nɯreri kú-wɣ-sɤsɯɣ tɕendɤre tɤkhɯ kɯ-fse tu-nɯ-ɬoʁ ŋu tɕe,
tɕendɤre lɤndʐi thamakha tu-sɤrmi-nɯ ŋu.
tɕe nɯnɯ tɤjmɤɣ nɯ ɣɯrŋi tɕe salaboŋboŋ ŋu,
nɯ-rom tɕe tɕendɤre ɬɤndʐi thamaka ŋu.
=============
ŋɤqa kɯ-ɤrqhi ju-kɯ-ru tɕe, salaboŋboŋ tsa fse. (450 ŋɯqa?)
ma stɤmku ri tu-ɬoʁ ŋu.
ŋɤqa cho naχtɕɯɣ tɕe,
salaboŋboŋ cho ŋɤqa nɯ stɤmri ri tu-ɬoʁ-ndʑi ŋu
ma sɯŋgɯ kɯ-fse ra me.
tɕe nɯnɯ ŋɤqa nɯnɯ
wuyuefen jamar ri tu-ɬoʁ ŋu.
wuyuefen jamar ri tu-ɬoʁ ŋu tɕe, nɯnɯ, nɤki
tɯjno pjɯ́-wɣ-nɯ-βzu tɕe wuma ʑo mɯm.
chɯ́-wɣ-nɯ-pu kɯnɤ wuma ʑo ɯ-dɯχɯn mɯm.
ma ɯ-mgɯrqhu nɯnɯ kɯ-wɣrum ŋu.
ɯ-pa nɯnɯ ɯ-rʑɯɣ ɯ-stu nɯra kɯ-ɤɣɯrnɯɕɯr tsa ŋu.
ɯ-ru nɯ kɯ-xtɯ-xtɯt ma me.
ma salaboŋboŋ nɯ tɕe ɯ-ru nɯ me ma 
ŋɤqa nɯ tɕe ɯ-ru tu, ɯ-rʑɯɣ tu.
tɕe nɯnɯ ŋɤqa ŋu.
===============
kɤrŋijmɤɣ kɤ-ti ci tu tɕe,
stɤmku ri tu-ɬoʁ ŋu.
tɕe ŋɤqa ɯ-qhu tsa ri tɕe tu-ɬoʁ ŋu.
tɕe kɤrŋijmɤɣ nɯnɯ tɕe, stɤmku ri tu-ɬoʁ ŋu tɕe,
nɯnɯ ɯ-sɤɣ-ɬoʁ ɯ-stu nɯ,
xɕɤj nɯ mɤʑɯ ʑo arŋi.
tɕe kɯ-ɤrqhi ju-kɯ-ru tɕe saχsɤl ma kɯmaʁ xɕɤj nɯra ɯ-tɯ-ɤrŋi afsoʁŋgi kɯ-fse,
kɤrŋi ???soz ɯ-stu nɯra tɕe, koŋla ʑo arŋi (608)
tɕe kɯmaʁ xɕɤj nɯra arɯldʑaŋkɯ kɯ-fse ma 
kɤrŋijmɤɣ ɣɯ ɯ-stu nɯ xɕɤj kɯ-ɤrŋɯrŋi ʑo ŋu.
tɕe nɯ kɤrŋijmɤɣ rmi tɕe, ɯʑo kɯ-ndɯ-ndɯβ ʑo ŋu.
kɯ-xtɕɯ-xtɕi tɤ-mtsɯ jamar ma mɤ-wxti 
ma nɯnɯ ŋu tɕe, nɯnɯ li ndɯβ tɕe, 
kɤ-ɕar mɤ-ɤɲɤj laʁma, kɤ-ntshi nɯra ɴqa ma kɯ-ndɯ-ndɯβ ɕti tɕe,
tɕe ɯnɯnɯ li wuma ʑo mɯm.
tɕe tɤjko ɯ-ŋgɯ ri, tɯjno pjɯ́-wɣ-nɯ-βzu tɕe wuma ʑo mɯm.
tɕe nɯnɯ kɤ-ndza kɯ-rga dɤn.
tɕe nɯ kɤrŋijmɤɣ ŋu.
ɯʑo nɯ thɯci ɯ-fkaβ nɯra kɯ-ɤrnɯlɯz kɯ-fse ŋu,
ɯ-ru cho ɯ-fkaβ ra aɣɯmdoʁ ʑo arŋi.
arŋi ɯ-ŋgɯ kɯnɤ, pɣi kɯ-fse tɕe qhjiqhji ʑo pa. (ideoph)
ma nɯ kɤrŋijmɤɣ ŋu.
===================
tɤqiaβjmɤɣ kɤ-ti ci tu tɕe, nɯ tɤqiaβjmaɣ nɯnɯ tú-wɣ-ndza tɕe wuma ʑo qiaβ
ɯ-tɯ-ɬoʁ ɯ-tshɯɣa nɯnɯra jmɤɣni fse.
ɯ-χcɤl zɯ?? χanɯni pjɯ-kɯ-ɤχchowɤlu kɯ-fse nɯra ri, (712)
ɯ-mdoʁ nɯnɯ wɣrum ɯ-ŋgɯz kɯnɤ aqarŋɯrŋe.
aqarŋɯrŋe χɯŋχɯŋ ʑo qhe, (ideoph)
tɕendɤre nɯnɯ khɯtsa ɯ-mŋu jamar kɯ-wxti tu,
nɯ sthɯci mɤ-kɯ-wxti tu ma nɯnɯ 
tɯ-rdoʁ tɯ-rdoʁ kɯ-fse tu-ɬoʁ ŋu ma mɤ-arɤkhɯmkhɤl.
ma nɯnɯ tɤqiaβjmɤɣ nɯ ɯ-kɯ-ndza me ma pjɯ́-wɣ-qrɯ qhe ɯ-lu tu.
tɕeri ɯ-lu nɯ kɯ-qarŋɯrŋe ʑo ŋu.
tɕe nɯnɯ qiaβ qhe, kɯ-mɯm me qhe, ɯ-kɯ-ndza me.
nɯ tɤqiaβjmɤɣ ŋu.
==========
pɣɤrnoʁ kɤ-ti ci tu tɕe,
nɯnɯ pɣɤrnoʁ kɤ-ti nɯnɯ tɤjmɤɣ tɤrca ɲɯ-ŋu ɯmɤ-kɯ-ŋu ci ma mɤxsi ma
 iɕqha nɯ, si kɯ-ndɯβ tɕe qandzɤjo kɯ-fse kɯ-xtɕi nɯ ɣɯ ɯ-taʁ ri ku-ndzoʁ ŋu.
 tɕe nɯnɯ pɣɤrnoʁ nɯnɯ nɤkinɯ, nɤki,
 pɣa ɣɯ ɯ-rnoʁ kɤ-ti ɲɯ-ŋu tɕe, ɲɯ-rkɯn?? ndʐa ɲɯ-ŋu low ma (08:06)
 ɯʑo kɯ-qarŋɯrŋe ci ŋu
 ɲɯ́-wɣ-nɤmɯma tɕe kɯ-mpɯ-mpɯ ʑo ŋu.
 ma nɯnɯ tu-kɯ-ndza tu.
 tɕ nɯ ɲɯ-phɯt-nɯ ŋu tɕe nɯnɯ
 si ɯ-taʁ ri, si kɯ-xtɕɯ-xtɕi ɯ-taʁ ri ku-ndzoʁ ɕti.
 khro mɤ-dɤn.
 rɯŋgu tɕe tu, nɤki 
 tɯrgi tu-sɤ-ɤrɕɯrɕo nɯra ɣɯ ɯ-taʁ nɯreri (828)
 qandzɤjo kɯ-fse si kɯ-mbɤr tsa dɤn ŋgrɤl tɕe,
 nɯnɯ ɣɯ ɯ-taʁ ri ku-ndzoʁ ŋgrɤl.
 ma nɯ ma si kɯ-wxti ɯ-taʁ mɤ-ndzoʁ.
 tɕe nɯnɯ pɣɤrnoʁ rmi.

 