tɕe kɯɕɯŋgɯ tɕe ʁzɤmi ci pjɤ-tu-ndʑi.
tɕe ʁzɤmi ci pjɤ-tu-ndʑi tɕe tɤ-rʑaβ nɯ ɬamu pjɤ-rmi.
tɤ-tɕɯ nɯ tshɯraŋ pjɤ-rmi.
tɕendɤre tɯ-sŋi tɕe, khɤxtu ɯ-mŋu nɯ tɕu pjɤ-nɤʁaʁ-ndʑi.
pjɤ-nɤʁaʁ-ndʑi tɕe tɕendɤre tɤ-tɕɯ, tɕheme nɯ kɯ tɤ-tɕɯ nɯ ɯ-ku zrɯɣ pjɯ-re pjɤ-ŋu.
tɕe zrɯɣ pjɯ-re pjɤ-ŋu ri,
khɤxtɤndo laχtsɯ ɯ-ku nɯ tɕu,
qɤjdo ci jo-ɣi.
tɕe qɤjdo ci jo-ɣi tɕe,
tɕe qɤjdo nɯ kɯ "mo laz tu, pho laz me" to-ti.
tɕendɤre tɕheme nɯ ɲɤ-nɤre.
tɕe tɤ-tɕɯ nɯ kɯ "tɕhi ɲɯ-tɯ-nɤre ŋu" to-ti ri,
"qɤjdo kɯ "pho laz tu [maʁ!] "mo laz tu, pho laz me" ɲɯ-ti" to-ti.
tɕe "nɯ tɯ-sɤ-nɤkhe nɯ mɤ-ra,
aʑo, nɤki, rɟa ɣɯ laχtɕha tu-ɣɯt-a tɕe pot zɯ ɕ-tu-ntsɣe-a
pot ɣɯ laχtɕha pjɯ-ɣɯt-a tɕe, rɟa zɯ ɕ-pjɯ-ntsɣe-a.
nɯ sthɯci ʑo pjɯ-ʑɣɤ-sɯzdɯɣ-a, (055)
kɤ-rɯrɟɯfsoʁ ftɕɤka tu-βze-a, (ɣɯrɟɯfsoʁ)
nɯra ɲɯ-cha-a (zɯ??)
nɯnɯ aʑo a-laz kɯ-me, nɤʑo nɤ-laz kɯ-tu 
maka, nɤʑo pɯ-ɬoʁ ma mɤ-jɤɣ,
a-kha ma-tɯ-rɤʑi ma mɤ-jɤɣ" to-ti.
tɕheme nɯ kɯ "a, nɯra ma-nɯ-tɯ-ti, tɕiʑo... (110
qɤjdo kɯ tɕhi mɤ-nɯ-ti ɕti nɤ, 
a-tɤ-nɯ-ti ma ŋu ci nɤ maʁ kɯ, (115 随便让他说，反正都不是事实)
nɯ sɤznɤ kɯ-scɯ-scit rɤʑi-tɕi" to-ti ri,
tɤ-tɕɯ nɯ maka mɯ-to-khɯ qhe, tɕheme nɯ pjɤ-tɕɤt,
tɕendɤre, nɤkinɯ, ɯ-kɤ-ɣɯɕkat pɯwɯ ci ɲɤ-kho.
qhe nɤ, laχtɕha ra to-z-ɣɯɕkat qhe ɯ-rʑaβ nɯ pjɤ-tɕɤt,
tɕe pjɤ-tɕɤt qhendɤre lo-ɣi-ndʑi nɤ, lo-ɕe-ndʑi nɤ lo-ɕe-ndʑi,
pɯwɯ nɯ to-ɣɯɕkat qhe, 
lo-ɕe-ndʑi nɤ lo-ɕe-ndʑi qhe,
nɯ-nɯ-mtsɯr-ndʑi nɤ lo-ɕe-ndʑi, nɯ-nɯ-ɕpaʁ-ndʑi nɤ lo-ɕe-ndʑi.
tɕendɤre tɕelo cɯz tɕendɤre, nɤkinɯ,
pɯwɯ ɯ-ɕki, "tɕendɤre pɯwɯ, maka, a-pɯwɯ,
ŋotɕu lɤ-tɯ-rŋgɯ ʑo qhe, nɯtɕu rɤʑi-tɕi ŋu ma, tɕendɤre,
a-kha ri me, a-χti ri nɯ-me ɕti qhe,
nɤʑo tɕhi ???ku-stɯ-stu-a ʑo ŋu" to-ti. (200)
tɕendɤre lo-ɕe-ndʑi nɤ lo-ɕe-ndʑi qhe,
tɤ-mtsɯr tɤ-ɕpaʁ pjɤ-sɤre ʑo ri,
nɯ fse lo-ɕe-ndʑi.
lo-ɕe-ndʑi qhe, tɕe ɯ-lo cɯz qhe nɤkinɯ
khaɴqra ci, ɯ-phaʁ ntsi pɯ-kɯ-mbɯt, ɯ-phaʁ ntsi kɯ-pe ci pjɤ-tu qhe,
nɯnɯ khapa ʑo qhe lo-rŋgɯ.
tɕendɤre pɯwɯ nɯ lo-rŋgɯ qhendɤre,
tɤtar to-lɤt, to-nɤɲɟɯɲɟu
qhe ci ci to-nɤmqe ci ci to-ʁndɯ ri,
pɯwɯ kɤ-z-rɤru mɯ-pjɤ-khɯ.
tɕe pɯwɯ kɤ-z-rɤru mɯ-pjɤ-khɯ qhendɤre,
tɕheme nɯ kɯ kɤpa ɲɤ-me qhe,
tɕe kha nɯ tɕu ɕ-to-kɤkhu-chɯ.
tɕe "wo, atu ra, tu-kɯ-z-nɯkho-a-nɯ ɯ́-jɤɣ
ma a-pɯwɯ kɤ-ɕɯŋke mɯ́j-khɯ tɕe,
a-kɤpa maŋe" to-ti.
tɕendɤre "jɤɣ, jɤɣ" to-ti-nɯ qhendɤre,
tó-wɣ-z-nɯkho qhe, nɯtɕu to-rma.
nɯtɕu pjɤ-rma qhe tɕeri
nɤki, nɯnɯ tɤ-mu kɤtsa ci pjɤ-ŋu-ndʑi qhe,
tɕe nɯ wuma ʑo pjɤ-ŋgɯ-ndʑi qhe,
ndʑi-kɯ-tu koŋla pjɤ-me,
tɕendɤre, ndʑi-kɯ-tu pjɤ-me qhe, nɤkinɯ,
tɕeri, tɤ-mu nɯ pjɤ-sna qhe, nɯtɕu kó-wɣ-sɯ-rma-ndʑi qhe,
tɕendɤre ɯ-fso qhe, pjɤ-ɕe qhe, pɯwɯ nɯ li kɤ-z-rɤru ftɕɤka to-βzu ri, 
li mɯ-pjɤ-khɯ.
qhe, nɯtɕu nɯ kɯ-fse 
tɕe li pjɤ-rma, ɯ-fso qhe li pjɤ-ɕe qhe, 
li ɕ-to-ʁndɯ ri mɯ-pjɤ-khɯ qhe, li pjɤ-rma.
nɯ kɯ-fse kɯɕnɯ-sŋi kɯɕnɯ-rʑaʁ pjɤ-rɤʑi-ndʑi.
tɕeri pɯwɯ nɯ kɤ-z-rɤru mɯ-to-khɯ.
tɕendɤre, mɯ-to-khɯ qhe tɕendɤre, nɤkinɯ,
tɕheme nɯ kɯ, tɤ-rɤŋgat-nɯ tɕe, rŋɯl qhoʁqhoʁ ci to-ndo pjɤ-tu qhe,
tɕe tɤ-tɕɯ nɯ ɯ-ɕki "wortɕhi ʑo, kɯki jɤ-tsɯm tɕe,
thɯci ftɕɤka  kɯra tsuku ɕ-tɤ-sɯ-χti ma
a-pɯwɯ kɤ-ɕɯ-ŋke mɯ́j-khɯ qhe,
tɕendɤre, nɤki, kutɕu ku-rɤʑi-a ɲɯ-ɬoʁ" to-ti.
tɕendɤre, "kɤpa maŋe-j???" to-ti qhe, tɤ-tɕɯ nɯ kɯ "ki tɕhi ŋu" to-ti. (348)
"kɯki rŋɯl qhoʁqhoʁ kɤ-ti nɯ ŋu tɕe, 
wuma ʑo ɯ-koŋ kɯ-wxti kɯ-pe ŋu" to-ti.
"wo kɯki kɯ-fse ʁo akɯ khaɴqra  ɯ-ŋgɯ armbɯ ʑo" to-ti.
tɕendɤre, nɤkinɯ, tɕheme nɯ kɯ "ki kɯ-fse ŋu ɕi kɯɣe" to-ti.
kɯki kɯ-fse tɕe aʁɤndɯndɤt me nɤj???, (408)
ki tɕe wuma ʑo kɯ-nɯkoŋ kɯ-pe ɕti tɕe,
rŋɯl ɕti tɕe, nɯnɯ kɯ-fse tɕe aʁɤndɯndɤt me" to-ti.
"wo akɯ kɯ-ɤrmbɯ nɯra rcanɯ ki kɯ-fsɯ-fse ʑo ŋu" to-ti. (kɯfsɯfse ou kɤsɯfse??? 416)
tɕe ɕ-kɤ-ru nɯre, nɯnɯ rŋɯl qhoʁqhoʁ ʁɟa ʑo nɯ rcanɯ,
khaɴqra ɯ-ŋgɯ pjɤ-kɤrmbɯ-chɯ ʑo.
tɕendɤre ɲɤ-rga-nɯ qhe, tɕendɤre nɤkinɯ, nɤki,
tɕheme nɯnɯ, tɕendɤre tɕheme nɯ kɯ-rɯkɯŋu ci pjɤ-ɕti qhe,
tɕe nɯnɯ, rŋɯl qhoʁqhoʁ nɯnɯ kɯ nɤkinɯ,
rŋɯl kɯ qaʁ pjɤ-sɯ-βzu, rŋɯl kɯ ldɯɣɯ pjɤ-sɯ-βzu, rŋɯl kɯ tɯ-rpa pjɤ-sɯ-βzu-nɯ.
tɕendɤre kha nɯra ɯ-rkɯ nɯra stɤmku ʁɟa ʑo pjɤ-ŋu.
ku-fskɤr pjɤ-ŋu qhe, tɕendɤre nɤkinɯ,
ɯ-rkɯ nɯra sɯŋgɯ chondɤre stɤmku ʁɟa ʑo pjɤ-ŋu.
tɕe nɯ tɯrpa ldɯɣɯ chɤ-sɯ-βzu-nɯ qhe,
nɯnɯ kɯ rŋɯl ʁɟa kɤ-nɯto??? chɤ-sɯ-βzu-nɯ qhe, (500 )
nɤki, si ra nɯ-taʁ zɯ tɯrpa chondɤre ldɯɣɯ nɯra ko-sɤʑirja-nɯ.
stɤmku ɯ-ndo nɯra, rŋɯl kɯ qaʁ thɯ-kɤ-sɯ-βzu nɯra ko-sɤʑirja-nɯ.
tɕendɤre kɯ-ŋkɤɲɟo??? ra kɯ "ki ɯ-tɯ-pe kɯ" tu-ti-nɯ tɕe, (514 ŋkɤɲɟo)
ldɯɣɯ ci tu-lɤt-nɯ tɕe, si ci chɯ-tʂaβ-nɯ
"ki ɯ-tɯ-pe nɯ" tu-ti-nɯ qhe, tɯrpa ci tu-lɤt-nɯ qhe, ɕoŋtɕa chɯ-sɯ-tʂaβ-nɯ pjɤ-ŋu.
tɕe "ki ɯ-tɯ-pe nɯ" tu-ti-nɯ qhe, stɤmku nɯ tu-tɤtɕhɯ nɯ ???? lu-lɣa-nɯ qhe, (526 tu-lɤt-nɯ qhe)
nɯ kɯ-fse nɯ kɯ ku-ojtɯ qhe rcanɯ, nɯ-ji kɯ-jɯ-jom ʑo lo-sɯpɣaʁ-nɯ.
tɕe nɯ ɕoŋtɕa rcanɯ kɯ-dɯ-dɤn ʑo pjɤ-sɯ-phɯt-nɯ.
tɕendɤre khɤrlɤn to-βzu-nɯ qhe,
nɯ-kha nɯ rca kɯ-ʑɯ-ʑru ʑo rɟɤlsa kɯ-fse to-sɯ-βzu-nɯ. (540 rɟalsa / rɟɤlsa).
tɕendɤre nɯ kɯ-fse to-sɯ-βzu-nɯ qhe
rŋɯl kɯ nɤkinɯ, tɯthɯ, rŋɯl kɯ tɕhaχɯ, rŋɯl kɯ scoʁ kɯ-fse chɤ-sɯ-βzu-nɯ.
tɕe wuma ʑo chɤ-mɤɕi-nɯ.
tɕendɤre tɕheme nɯ kɯnɤ pjɤ-rɯkɯŋu qhe, nɤki,
tɯ-ji nɯra, tɯ-ji ɲɤ-sɯβzu-nɯ qhe, nɯra 
tɤrɤku mɯtɕhɯmɯrɯz lo-ji-nɯ.
tɕendɤre si, nɯ-ɕoŋtɕa ri lo-ɣɤrtaʁ-nɯ qhe, nɯ kɯ-fse kɤtshɤtntsɯ???? ɯ-xɕɤt kɯ, (607 kɤ-tshɤt ntsɯ ɯ-xɕɤt kɯ)
nɯ-kha ɯ-spa ɣɯ ɕoŋtɕa to-ɣɤrtaʁ-nɯ.
tɕendɤre wuma ʑo chɤ-mɤɕi-nɯ tɕe tɕe,
nɯ kɯ-fse ku-rɤʑi-nɯ pjɤ-ŋu tɕe,
tɕe tɯ-ɣjɤn tɕe tɕendɤre
wo, nɯ tɤ-tɕɯ nɯ cho nɯ-ɴɢɤt-ndʑi tɤkha tɕe,
wo, tɕe "wo tɕe, mɯ́j-tɯ-khɯ tɕe, ɤj ju-ɕe-a ɲɯ-ntshi ri,
nɤʑo ʑɯʁndza kɤ-lɤt pɯ-pɯ-tɯ-βɟɤt nɤ, nɤ-ʑɯʁndza 
ɣɯ ɯ-smɤt ɯ-rkɯ tɕu aʑo a-jɤ-zɣɯt-a smɯlɤm.
aʑo ʑɯʁndza kɤ-lɤt pɯ-pɯ-cha-a nɤ, tɕe nɤʑo a-ʑɯʁndza ɯ-rkɯ nɯtɕu kɤ-zɣɯt a-pɯ-tɯ-cha smɯlɤm" to-ti, tɕheme nɯ kɯ. (630)
tɕe jo-ɕe pjɤ-ŋu.
tɕe nɯnɯ tɕu tɕe, tɕendɤre ɯʑo chɤ-mɤɕi.
tɕe chɤ-mɤɕi tɕe, nɤkinɯ,
tʂapa thamtɕɤt, nɯ-mbro nɯ-jla, nɯŋa paʁ nɯra ɲɤ-mtshɤt.
tɯ-ji thɤmtɕɤt tɤrɤku to-mtshɤt,
tɕe nɯ-kha ri kɯ-ʑɯ-ʑru ʑo to-βzu-nɯ tɕe tɕendɤre,
nɤki ʑɯʁndza chɯ-lɤt pjɤ-ŋu.
tɕe ʑɯʁndza chɯ-lɤt pjɤ-ŋu tɕe tɕendɤre,
nɯ-ʁjoʁ ra pjɤ-tu qhe, nɯ-ʁjoʁ ra kɯ tɯ-ndza tu-βzu-nɯ nɯ ra,
ɲɯ-sɤ-nɤkhu-nɯ ra pjɤ-ɕti qhe, (705)
tɕendɤre ʑɯʁndza chɯ-lɤt tɕe tɕe
tɤ-mu nɯnɯ, tɕheme nɯnɯ tɕe khɤxtu nɯ tɕe,
ku-ɕe nɤ ɲɯ-ɣi  tɕe ɲɯ-nɤrɯra ma nɯ ma rɤma mɯ-pjɤ-ra.
tɕendɤre ʑɯʁndza tha-lɤt-nɯ tɕe tɕe tɯrme rcanɯ,
maka kɯ-dɯ-dɤn ʑo jo-ɣi-nɯ qhe, 
mɤ-kɤ-mɯxtɕɯ-xtɕhɯt ʑo jo-ɣi-nɯ. (725 amɯxtɕhɯxtɕhɯt)
tɕe nɯra nɯ-pɕimɤr kú-wɣ-βzu,
nɯnɯ ra maka nɯ-kɯ-rtoʁ ra pjɤ-saχaʁ ʑo, (730)
tɕe khɤxtu nɯ tɕu pjɤ-nɤrɯra ri, 
iɕqha ɯ-nmaʁ nɯ nɯnɯtɕu jo-ɣi.
tɕe khɯtsa ci tu-ndɤm pjɤ-ŋu ri,
ndi nɯtɕu ʑɯʁndza ka-lɤt-nɯ tɕe nɯnɯ,
kɤ-ndzatshi nɯra ka-kro-nɯ tɕe,
ɯʑo tɕɤkɯ nɯ tɕu zɯ pjɤ-rɤʑi qhe nɯ,
kɯ zɯ, ka-ʑa-nɯ tɕe kɯ zɯ ku-rɤʑi qhe, mɤ-kɯ-βɟɤt ci (如果是左边开始发放的话，他就在没有发放的那个地方，每一次就遇到这种情况）
ndi na-ʑa-nɯ qhe,
tɕɤndi zɯ mɤ-kɯ-βɟɤt ɯ-rca ntsɯ ɲɤ-nɤtɯɣ pjɤ-ŋu. (750)
tɕe pjɤ-mto
tɕe ɲɤ-nɯzdɯɣ tɕe tɕendɤre, nɤkinɯ,
ki nɯra jɤ-anɯri-nɯ tɕe,
ɯ-ɣi ra nɯ-ɕki "nɯ tɕu zɯ nɯ kɯ-fse ci tu tɕe,
a-kɤ-nɯfse ŋu tɕe, ɲɯ-sɤzdɯɣpa tɕe,  a-nɯ-nɤʁaʁ ra" to-ti.
tɕe "jɤɣ, jɤɣ" to-ti-nɯ.
tɕe nɯ tɤ-tɕɯ, ɯ-nmaʁ nɯ nɯ tɕu χsɯ-sŋi χsɤ-rʑaʁ chɤ-z-nɤʁaʁ.
tɕe to-raχtɕɤz, ɯ-ŋga nɯra to-βzu,
tɕendɤre nɯɕe tɤkha tɕe,
nɤki, ɯ-xtu ra tɕe to-raχtɕɤz, nɯ ɯ-ŋga ɯ-xtsa ra to-βzu-nɯ.
tɕe nɯɕe tɤkha tɕe, ɯ-mtso χsɯm lo-βzu.
ɯ-mtso χsɯm lo-βzu tɕe, nɯ ɯ-ŋgɯ nɯtɕu rŋɯl qhoʁqhoʁ tɯ-kaka ko-rku.
tɕendɤre ɯ-ɣi ra nɯ-mɤ-kɤ-sɯz nɯ rŋɯl nɯ ɲɤ-mbi.
tɕe nɯ to-rki tɕe tɕendɤre,
tɤ-tɕɯ nɯnɯ to-rɤŋgat tɕe, tɕe chɤ-nɯɕe tɕe,
tɕethi cɯz ndzom ci ku-ɬoʁ tɕe,
nɯtɕu tɕe tɕe nɯmgo pjɤ-ŋu ma ɲɤ-mtsɯr. (845)
tɕe qɤjɣi ci pjɤ-qrɯ ri, ɯ-ŋgɯ rŋɯl qhoʁqhoʁ tɯ-rdoʁ ɲɤ-ɬoʁ,
li ci pjɤ-qrɯ ri, li ɯ-ŋgɯ tɯ-rdoʁ  ɲɤ-ɬoʁ,
li ci pjɤ-qrɯ ri, li ɯ-ŋgɯ tɯ-rdoʁ  tɕe 
rŋɯl qhoʁqhoʁ χsɯm nɯ ɲɤ-nɯ-ɬoʁ.
tɕendɤre nɯra pɯ-rɤʑi-ndʑi,
tɯtɯrca pɯ-rɤʑi-ndʑi pɯ-scit-ndʑi nɯra to-sɯʁjit,
ɯʑo ɯ-rʑaʁ ri nɯ sthɯci chɤ-mɤɕi,
nɯra pjɤ-mto tɕe, "ki aʑo a-laz ɯ-tɯ-khe ki, (命很苦)
qɤjdo nɯ ɯ-skɤt kɤ-sɤŋo mɯ-pjɤ-sna,
nɯ ma-nɯ-stu-a pjɤ-ra ma
mɯ-pjɤ-pe ma pjɤ-ɣɤŋgi" ɲɤ-sɯso.
tɕendɤre tɯ-ɲɟɤt kɯ tɯ-ci ɯ-ŋgɯ pjɤ-mtsaʁ qhe pjɤ-si.
tɕe nɯra tu-kɯ-ti ɲɯ-ŋu,
tɕe qɤjdo ɯ-skɤt kɤ-sɤŋo mɤ-sna kɤ-ti nɯ núndʐa ɲɯ-ŋu.
