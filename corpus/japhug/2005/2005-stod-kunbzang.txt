stot tɯphu koŋzoŋ jaŋrtɤnbu kɤ-ti ci pɯ-tu ɲɯ-ŋu.
smɤt tɯmda rɟɤlpu kɤ-ti ci pɯ-tu ɲɯ-ŋu.
smɤt tɯmda rɟɤlpu nɯ ɣɯ ɯ-me nɯ, nɤki iɕqha nɯnɯ, χsɯm pɯ-tu ɲɯ-ŋu.
tɕendɤre tɯ-sŋi chiz ri stot tɯphu koŋzoŋ jaŋrtɤnbu nɯ kɯ "a-rʑaβ ɕɯ-nɯ-ɕar-a ra" ti ɲɯ-ŋu.
tɕendɤre rcɤmbeŋga ci ta-ŋga ɲɯ-ŋu.
ɣzɯndʐi (tɯrcu ɯ-mbe) /rcɤmbeŋga/ ci ta-ŋga ɲɯ-ŋu.
ɯ-phɯŋgɯ tasa tɯrŋu ... tɯ-lʁɤtɕɯ na-rku ɲɯ-ŋu.
tɕendɤre pɯ-ari ndɤre, 
smɤt tɯmda rɟɤlpu nɯra ɣɯ nɯ-sakaβ tʂu nɯtɕu ɕ-kɤ-rɤʑi ɲɯ-ŋu.
(lo-nɯphaʁɲɤl) lo-nɯkhɤrŋgɯ kɯ-fse ndɤre 
iɕqha stu kɯ-wxti nɯ kɯ-kaβ lɤ-ari ɲɯ-ŋu.
tɕendɤre ndʐɯnbu tɯrme tɤ-rɤru ma a-pa a-ma χsɤltɕhɯ mbɣom" ti ɲɯ-ŋu.
tɕendɤre, nɤki, "wo a-ʑi ra, ɯ-ɲɯ-tɯ-mbɣom nɤ tu-kɯ-nɯmɢla-a-nɯ, mɯ-mɤ-ɲɯ-tɯ-mbɣom nɤ tu-kɯ-nɯ-pjal-a-nɯ ma a-zrɯɣ a-ndʑrɯ ɯ-tɯ-dɤn kɯ ki ʑo ɲɯ-fse ɕti" ti nɤ,
\c faute intérieur de mot /pɣa/ > /pjal/
tɤsɤrŋu nɯnɯ ta-sɤrʁɯβrʁɯβ ʑo ta-ndza ɲɯ-ŋu.
tɕendɤre nɤʑo mɤrama, a-pa ɣɯ ɯ-mdaʁʑɯɣ ɲɯ-nɯmɢle-a ɕti,
nɤʑo mɤrama, a-ma ɣɯ ɯ-phɤrtɕaʁ ɲɯ-nɯmɢle-a ɕti" to-ti tɕe  ɲɤ-nɯmɢla ɲɯ-ŋu.
lɤ-ari ndɤre, 
tɕe nɯ ɕɯŋgɯ zɯ, sakaβ ɯ-taʁ nɯtɕu pjɯrɯ tɯ-tɤri, mti tɯ-tɤri ta-ɕɯɴqoʁ ɲɯ-ŋu.
tɕendɤre /ɯ-ʁjɯβ/ ɯ-ʁjɯβ nɯtɕu qloŋnɤqloŋ ʑo tɯ-ci ta-nɯ-rku nɤ thɯ-anɯri ɲɯ-ŋu.
tɕendɤre tɯ-lɤt nɯ lɤ-ɣe ɲɯ-ŋu.
ɯ-pi nɯ tɕhi tɤ-fsɯ-fse ʑo pɯ-fse ɕti ɲɯ-ŋu.
tɕendɤre nɤki, stu kɯ-wtɕi nɯ lɤ-ɣe ɲɯ-ŋu.
tɕendɤre "a ndʐɯnbu tɯrme tɤ-rɤru ma, nɤki, a-pa a-ma χsɤltɕhɯ mbɣom" ti ɲɯ-ŋu.
tɕe "wortɕhi ʑo mɯ-mɤ-ɲɯ-tɯ-mbɣom nɤ, tu-kɯ-nɯ-pjal-a ma a-zrɯɣ a-ndʑrɯ ɯ-tɯ-dɤn kɯ ki ʑo ɲɯ-fse ɕti 
(...)
mɯ-mɤ-ɲɯ-tɯ-mbɣom nɤ tu-kɯ-nɯ-pjal-a ma, ɯ-ɲɯ-tɯ-mbɣom nɤ tu-kɯ-nɯmɢla-a" ti ɲɯ-ŋu.
"tɕe nɤj mɤrama, mɲɯlirɯnbotɕhi mɤrama 
a-pa ɣɯ ɯ-mdaʁʑɯɣ ɲɯ-nɯmɢle-a mɤ-ŋgrɤl, 
a-ma ɣɯ ɯ-phɤrtɕaʁ ɲɯ-nɯmɢle-a mɤ-ŋgrɤl" ti nɤ ta-nɯpjɤl ɲɯ-ŋu.
pjɯrɯ tɯ-tɤri cho mti tɯ-tɤri nɯnɯ, pjɯrɯ nɯ ɯ-ʁjɯβ nɯ,
ɯ-ɲchaʁthɯm nɯ ta-tsɯm nɤ ta-tsɯm tɕe pa-nɯ-sɯ-mɟa ɲɯ-ŋu.
nɤkinɯ azɯɣ ŋu ri, ɲɯ-ta-mbi tɕe, thɯ-tɯ-anɯri tɕe,
"wortɕhi ʑo nɤ-ɣi ra nɯ-phe "nɯ-paʁ ɯ-tshi ɯ-kɯ-rɯru chɯ-ɣi-a ra ɯ-ɲɯ-pe?" ... a-tɤ-tɯ-ti ra" ti ɲɯ-ŋu.
tɕe kɯ-wxti ni ndʑi-phe ta-tɯt ri, kɯ-wxti ni kɯ mɯ-ta-tɯt-ndʑi ɲɯ-ŋu. 
stu kɯ-xtɕi nɯ kɯ ta-tɯt ɲɯ-ŋu.
ɯ-ɣi nɯ kɯ, ɯ-ɣi ra kɯ "jɤɣ" ti ndɤre,
(ʑ-la-sɯmtshɤm) /ɕ-tha-sɯmtshɤm/ nɤ (thɯ-ari) /lɤ-ari/ ɲɯ-ŋu.
nɤki iɕqha nɯnɯ, tɕendɤre lɤ-ari nɤ, nɯ-paʁtshi ɲɯ-rɯre nɤ 
kɯ-wxti ni kɯ paʁtshi pjɯ-tsɯm-ndʑi nɤ, ɯʑo ɯ-ku ɯ-taʁ ri ndɤre, (he he aʑɯɣ...)
stu kɯ-xtɕi nɯ kɯ pjɯ-tsɯm ndɤre, rɤsqa kɯ-fse, rɟɤɣi ɯ-ndzraʁ kɯ-fse ra pjɯ-tsɯm tɕe ɲɯ-mbi pɯ-ŋu ɲɯ-ŋu.
kɯ-wxti ni ndʑi-phe "wortɕhi ʑo nɤ-pa nɤ-ma ra nɯ-phe nɯ-smi kɯ-sɤtɕɤt tu-ɣi-a ɯβrɤ-jɤɣ ma, 
nɯ paʁ ra ci nɯ-tɯ-ɤɣɯzrɯɣ, aʑo ci a-tɯ-ɤɣɯzrɯɣ kɯ ci tu-pe tɕe mɯ́j-cha-a" a-tɤ-tɯ-ti ra ti ɲɯ-ŋu.
\c 他们的虱子也这么多，我的虱子也这么多，和在一起太难受了，我受不了
kɯ-wxti ni kɯ mɯ-ta-tɯt-ndʑi ɲɯ-ŋu.
stu kɯ-xtɕi nɯ ɯ-phe nɯ ta-tɯt ndɤre, 
stu kɯ-xtɕi nɯ kɯ ta-tɯt ɲɯ-ŋu.
ɯ-ɣi ra kɯ "kɤ-fɕɤt" ti-nɯ ɲɯ-ŋu.
\c lɯski kɤ-fɕɤt = 满口答应了
tɕe smi ɯ-kɯ-sɤtɕɤt tɤ-ari nɤ, 
kɯ-wxti ni kɯ ɯ-si ku-kho-ndʑi nɤ, ɯ-taʁ ku-ɣɤrɤt-ndʑi ra pɯ-ŋu ɲɯ-ŋu.
kɯ-xtɕi nɯ kɯ ku-khɤm nɤ nɤki ci nɤ,
rɟɤɣi ɯ-ndzraʁ kɯ-fse ra, choʁchoʁ cho kɯ-fse nɯra masɤrɯrju ɲɯ́-wɣ-mbi pɯ-ŋu ɲɯ-ŋu.
tɕendɤre, nɤki, kɯ-wxti ni ndʑi-phe "wortɕhi ʑo, 
nɯʑora nɯ-ndʐuwa ci ɯ-tɯ-dɯ-dɤn,
aʑo ci a-tɯ-sɤŋɯŋɤβ kɯ
\c 我衣服穿得这么丑陋，在贵客面前会影响你们家的形象 
nɤ-ɣi ra nɯ-phe "nɯ-kɯ-lɤɣ lu-ɕe-a ɯβrɤ-ɲɯ-pe?" a-tɤ-tɯ-ti ra" ti ɲɯ-ŋu.
kɯ-wxti ni kɯ mɯ-ta-tɯt-ndʑi ɲɯ-ŋu.
stu kɯ-xtɕi nɯ ɯ-phe nɯ ta-tɯt nɤ, 
stu kɯ-xtɕi nɯ kɯ ta-tɯt ɲɯ-ŋu.
ɯ-ɣi ra kɯ "jɤɣ" ti-nɯ nɤ kɯ-lɤɣ lɤ-ari ɲɯ-ŋu.
tɯ-sŋi ndɤre, ɕ-thɯ-akhu ɲɯ-ŋu.
"a-tɤɕime stu kɯ-wxti a-lɤ-nɯ-ɣi ma, a-ftsoʁ stu kɯ-wxti nɯ nɯ-ɬoʁ" ti ɲɯ-ŋu.
stu /kɯxtɕi/ kɯ-wxti nɯ lɤ-ari ɲɯ-ŋu
tɕendɤre nɤki iɕqha nɯnɯ, tɤ-nɯmgo-ndʑi ɲɯ-ŋu.
tɕendɤre nɤki ci nɤ, 
tɕheme nɯ kɯ qajɣi ɯ-khrakhrɯ qhe tɕendɤre ɯ-rkɯ kɯ-rko kɯ-fse nɯra tɤ-tɕɯ nɯ na-mbi ɲɯ-ŋu.
nɯnɯ ɕɯŋgɯ qajɣi pa-nɯ-qrɯ ɲɯ-ŋu.
tɕe "mtɕhot! stot tɯphu koŋzoŋ jaŋrtɤnbu ɣɯ ɯ-rʑaβ a-pɯ-kɯ-nɯ-ŋu smɯlɤm" ti ɲɯ-ŋu.
tɕe ɯ-mtɕhot nɯ, qajɣi, ci nɯ ɣɯ ɯ-kɯr ɯ-ŋgɯ ʑo lɤ-ari ɲɯ-ŋu.
"a-ʑi ra, nɯ-mtɕhot a-kɯr ɯ-ŋgɯ lɤ-ari tɕe, chɯ-mqlaʁ-a ɕi, chɯ-tɕat-a" ti ɲɯ-ŋu.
"thɯ-tɕɤt ʁo thɯ-tɕɤt ma nɤʑo kɯ a-mtɕhot mɤ-tɯ-znɯrɤʁaŋ nɤ" ti ɲɯ-ŋu
tɕendɤre, nɤki ci nɤ, tha-tɕɤt ndɤre, 
qajɣi ɯ-khrakhrɯ, cha ɯ-ʁɟoʁɟe, tɤ-lu ɯ-ʁɟoʁɟe, tɤ-mthɯm ɯ-rme kɯ-tu kɯ-fse, ɯ-ɕɤrɯrɯ (kɯ-tu) kɯ-fse nɯra na-mbi ɲɯ-ŋu.
tɕendɤre tɤ-lu kɤ-tɕɤt tɤ-mda ɲɯ-ŋu.
"wo a-ʑi ra nɤ-bandeng (nɤ-βɟu) z-ɲɯ-ɕar-a ɕi, nɤki, tɤ-azgrɯ-a" ti ɲɯ-ŋu.
"nɤʑo tɯ-azgrɯ ʁo tɯ-azgrɯ ma a-sɤ-ɤmdzɯ z-ɲɯ-tɯ-ɕar ra ŋotɕu kɯ-ɕti?" ti ɲɯ-ŋu.
\c 我等不及那么久
tɤ-azgrɯ ɲɯ-ŋu.
tɕendɤre nɤki ci nɤ, ɯ-taʁ zɯ kɤ-amdzɯ tɕe tɤ-lu pa-tɕɤt ɲɯ-ŋu.
(tɤ-tɕɯ nɯ kɯ) tɯ-lɤt nɯ ɕ-tha-sɯ-mtshɤm ɲɯ-ŋu.
nɯ fsɯ-fse ʑo pɯ-fse ɲɯ-ŋu.
stu kɯ-xtɕi nɯ ɕ-tha-sɯ-mtshɤm ɲɯ-ŋu.
tɤ-nɯmgo-ndʑi ndɤre li mtɕhot ta-βde ɲɯ-ŋu.
tɕendɤre "wo a-ʑi ra, nɤ-mtɕhot a-kɯr ɯ-ŋgɯ thɯ-ari tɕe, chɯ-mqlaʁ-a ɕi chɯ-tɕat-a (lu-tɕat-a)?" ti ɲɯ-ŋu.
"thɯ-mqlaʁ thɯ-mqlaʁ ma thɯci fse ci ndʐa chɯ-ɕe ɕti" ti ɲɯ-ŋu.
\c 也许是该你吃的
tha-mqlaʁ ɲɯ-ŋu.
qajɣi ɯ-χcɤl pa-lɤt (tɕe) na-mbi,
tɤ-mthɯm ɯ-χcɤl pa-lɤt (tɕe) na-mbi 
tɤ-lu ɯ-χcɤl pa-lɤt (tɕe) na-jtshi 
cha ɯ-χcɤl /pa-/
cha kɯnɤ na-znɯkro ɲɯ-ŋu.
tɕendɤre tɤ-mthɯm (kɯnɤ) ʑo nɯ ta-stu ɲɯ-ŋu.
ɯ-khrakhrɯ ɯ-ʁɟoʁɟe cho ra /ɲɯtɯ/ ɲɯ-kɯ-mbi-a jɤɣ ma nɤ-pi ni kɯ nɯ kɯ-fse nɯ́-wɣ-mbi-a-ndʑi ɕti" ti ɲɯ-ŋu.
tɯrme ʁnɯ-rdoʁ ma maŋe-tɕi tɕe kɤ-ɤnɯndzɤqɯqɤr mɤ-rtaʁ(-tɕi) nɤ" ti ɲɯ-ŋu.
tɕendɤre tɤ-lu kɤ-tɕɤt tɤ-mda nɤ, "a-ʑi ra aʑo  tu-ozgrɯ-a ɕi, nɤ-sɤ-ɤmdzɯ z-ɲɯ-ɕar-a ŋu"
nɤ-pi ni ɣɯ tɤ-azgrɯ-a ɕti tɕe, aʑo tu-ozgrɯ-a je" ti ri,
mɲɯlirɯnbotɕhi kɤ-nɤβɟu me nɤ, a-βɟu tɕi ɕɯ-kɤ-ɕar mɤ-ra ma ki tu-ste-a ɕti tɕe nɤ /tɤ-nɯsɯmdʑoʁ/ (tɤ-nɯ-sɯmdʑɯtɕoʁ) nɤ nɯ kɯ-fse tɤ-lu pa-nɯ-tɕɤt ɲɯ-ŋu.
tɕendɤre kɯ-lɤɣ lɤ-ari-ndʑi ɲɯ-ŋu.
ɯ-tɯ-jɯm kɤ-ti kɯ pɯ-saχaʁ ʑo ɲɯ-ŋu.
"a-ʑi ra kɤ-nɯ-rŋgɯ-nɯ tɕe" ti ɲɯ-ŋu
tɕeri "nɯ ʁo tɕhi a-kɤ-nɯ-rŋgɯ-a kɯ?" (???) ti nɤ, mɯ-kɤ-nɯ-rŋgɯ ɲɯ-ŋu.
nɤki, tɯmɯ pa-sɯ-lɤt ɲɯ-ŋu
nɯ ɯ-mphru nɯɕɯmɯma na-sɯɣjɯm ɲɯ-ŋu.
tɕheme nɯ ɯ-ʑɯβ lthɯmɯmi ʑo pɯ-ɣe nɤ, 
tɕe tɯ-rzɯɣ lɤ-nɯ-rŋgɯ ɲɯ-ŋu.
nɯ ɯ-pɤrthɤβ ndɤre, mbro ɯ-rti, ɯ-rti kɯ-tu ci pɯ-tu nɤ, ta-sɯrɟɯɣ nɤ, ɯ-rti ɕ-tha-sɯβde ɲɯ-ŋu.
tɕendɤre ɯ-rti kɯ-ndʑɤm ʑo nɯ, tɕheme nɯ ɣɯ ɯ-mphɯz ɯ-pa ʑ-la-ta ɲɯ-ŋu.
tɕendɤre zgoku tɤ-ari ndɤre, 
"he he, a-ʑi ra, a-tɤɕime ra, chɤ-tɯ-nɯ-rɤrɟit mɯ́j-tɯ-nɯ-sɯχsɤl" ti ɲɯ-ŋu.
tɕendɤre 
tɕheme nɯ ci thɯ-sta ri, nɯ ɯ-mphɯz ɯ-pa nɯ pɯ-tu ndɤre, nɯ-ɣɤwu nɤ nɯ-ɣɤwu ʑo
\c 一下子醒了
"a-ʑi ra ma-nɯ-tɯ-ɣɤwu-nɯ" ntsɯ ti ɲɯ-ŋu.
tɕendɤre, "ma-nɯ-tɯ-ɣɤwu-nɯ, nɯ ɯ-qhu tɕe /kɤ/
nɯ ɯ-qhu tɤ-mda tɕe, kɤndʑɯʁi ra kɯ nɯ-smɯlɤm tɯ-nɯ-mɟa-nɯ tɕe, 
nɤ-smɯlɤm nɯ aʑɯɣ a-rpɣo thɯ-lɤt ma nɯ maʁ nɤ ɕ-tu-nɤtɯti-a ŋu" ti ɲɯ-ŋu.
tɕendɤre tɕheme nɯ kɯ "ɣa" ti ɲɯ-ŋu.
qhendɤre "ji-kɯ-lɤɣ a-thɯ-nɯɣi ma,
ji-me ra kɯ smɯlɤm chɯ-nɯ-mɟa-nɯ ŋu" ti-nɯ ɲɯ-ŋu.
tɕendɤre thɯ-anɯri ndɤre ɯ-ndo zɯ kɤ́-wɣ-sɤmdzɯt ɲɯ-ŋu.
tɕendɤre kɯ-wxti ni kɯ smɯlɤm /tha/ tha-nɯ-mɟa-ndʑi nɤ, 
ndʑi-smɯlɤm rcanɯ, rɟɤlpu kɯ-saχaʁ ʑo kɯ-fse ra ɣɯ nɯ-rpɣo tha-nɯ-lɤt-ndʑi ɲɯ-ŋu.
nɯ-ndʐuwa kɯ, nɤki, "ɯ-laz (ɯ-tɯ-tu) /ɯ-tɯ-me/ nɯ!" ti nɤ, 
/maʁ/
ɬa ra kɯ "ɯ-laz ɯ-tɯ-me" ti nɤ, nɯ-ɣɤwu-nɯ pɯ-ŋu ɲɯ-ŋu.
stu kɯ-xtɕi nɯ kɯ tha-tsɯm nɤ tha-tsɯm nɤ,
ɯ-ɣɯ-kɯ-qur rcɤmbeŋga nɯ ɣɯ /ɯ-rpɣ/ ɯ-mbur ʑo tha-lɤt ɲɯ-ŋu
"nɯ mɤ-artsi tɕe, a-thɯ-mnɤt ra" ti-nɤ ɲɯ-ŋu
\c 这一次不算，要让她重新来一次
thɯ-kɯ-nɯmkɤqloʁ to-nɯɕpɯz nɤ, li nɯ ɯ-rpɣo tha-ɣɤrɤt ɕti ɲɯ-ŋu.
tɕendɤre "li a-thɯ-mnɤt ra" ti-nɯ ɲɯ-ŋu.
tɕendɤre kɯmaʁ ci ɣɯ ɯ-rpɣo ɕɯ-lɤt pɯ-ŋu ri, 
ɯ-phɯŋgɯ zɯ iɕqha, mbro ɣɯ ɯ-rti nɯ ɣɯ ɯ-jme nɯ na-tɕɤt nɤ ltshɤltshɤltshɤt ta-stu ɲɯ-ŋu.
tɕe nɯ ɣɯ ɯ-rpɣo ʑo tha-lɤt ɲɯ-ŋu.
tɕendɤre tɯrmɯkha (nɯtɕu tɕe), tha fsosoz tɕe, nɤ-ɣi ra kɯ nɤ-pi ni kɯ-saχaʁ ʑo /ɣɯ/ mbi-nɯ ri,
nɤʑo kɯ, nɤʑɯɣ nɤ-fsoʁ ʁrɯlu ci rku-nɯ tɕe, "aʑɯɣ thɤfkɤlɤɣi tɯ-ɕkat ma mɤ-ra" a-tɤ-tɯ-ti" ti ɲɯ-ŋu.
???? koŋla pɯ-me ɲɯ-ŋu
rcanɯ, tɯrɟɯ loβ, fsapaʁ loβ, tɯjpu loβ, ɯ-grɤl kɯ-me ʑo ta-rku-nɯ,
ci nɯ ɣɯ ɯ-mbro tɤ-sno kɯnɤ kɯ-saχaʁ ʑo tha-ta-nɯ ɲɯ-ŋu.
ʑɤni ɣɯ ftsoʁ ʁrɯlu ci ta-rku-nɯ ɲɯ-ŋu.
tɕendɤre "thɤfkɤlɤɣi tɯ-ɕkat ma mɤ-ra" ti ɲɯ-ŋu.
tɕe ɯ-pi ra tu-ndzu-nɯ pɯ-me matɕi nɯ-ɕkat cho ra pjɤ-saχaʁ ʑo nɤ,
tɕendɤre ʑɤni lu-nɯ-mɤku-ndʑi ɲɯ-ŋu.
tɕendɤre tɤ-tɕɯ nɯ kɯ tɤɲi ci na-ɕar
xɕɤndʑu χsɯ-ldʑa, qapi χsɯm khɤzɟi ɯ-ŋgɯ pa-rku ɲɯ-ŋu.
"tɕhi ɲɯ-tɯ-nɤme ŋu kɯ lɤ-ɣi wo" to-ti.
"pɤkhije tɕetha, naʁzi-tɕi pɯ-pɯ-tu nɤ" to-ti.
\c 也许我们需要用
tɕendɤre lɤ-ari-ndʑi tɕelo ndɤre, tɤjpɣom plaŋplaŋ ʑo kɯ-pa ci nɯ-atɯɣ-ndʑi ɲɯ-ŋu.
tɕendɤre ndʑi-thɤfkɤlɤɣi tɯ-ɕkat nɯ ka-nɯ-χtɤr-ndʑi nɤ nɯ ɯ-taʁ kɤ-anɯri-ndʑi ɲɯ-ŋu.
tɕendɤre kɤɣɯftsɯftsoʁ rcanɯ, nɤ-mucin ʑo kɯ-ʁdɯɣ kɯ-me kɤ-nɯɬoʁ-ndʑi.
ndʑi-pi ra kɯ ló-wɣ-ɕaβ-ndʑi nɤ kɤ-akhu-nɯ ɲɯ-ŋu.
"a-ʁi, ki kɯ-fse tɤjpɣom kɯ-wxti nɯtɕu, kɤ-ɕe tɕhi tɤ-tɯ-fse-ndʑi?" ti nɤ,
nɯʑora ɣɯ nɯ, nɯ-tɯjpu ɯ-tshɤt, tɕiʑo ɣɯ, nɤki, tɕi-thɤfkɤlɤɣi tɯ-ɕkat pɯ-tu tɕe, nɯ ka-nɯ-χtɤr-tɕi,
tɕe kɤ-nɯɬoʁ-tɕi ɕti wo a-pi" ti ɲɯ-ŋu.
nɯra kɯ, nɤki, tɯjpu nɯra ka-χtɤr-nɯ nɤ, nɯ ɯ-taʁ kɤ-ari-nɯ tɕe ɲɟɯɲɟo ʑo pɯ-ɲɟo-nɯ ma kɯ-phɤn pɯ-me ɲɯ-ŋu.
kɤ-ari-ndʑi nɤ, tɕekɯkɯ ʑo nɤ smar kɯ-wxtɯ-wxti ci ʑo pɯ-tu ɲɯ-ŋu.
tɕendɤre nɤki, tɤ-tɕɯ nɯ kɯ ɯ-tɤɲi nɯ ka-thɯ nɤ ɯ-taʁ kɤ-nɯɬoʁ-ndʑi, kɤ-ari-nɯ,
tɕendɤre ɯ-pi ra li kɤ-akhu-nɯ nɤ "a-ʁi 
kɯsthɯci smar kɯ-xtɕi kɤ-ɕe tɕhi tɤ-tɯ-fse-ndʑi?" ti ɲɯ-ŋu.
tɕendɤre nɤki ci nɤ, nɯʑɤɣ laʁnɤ nɯ-ɕɤmɯɣdɯ kɯ-fse ɯ-tshɤt tɕiʑo tɕi-tɤɲi tɯ-ldʑa pɯ-tu tɕe, nɯ kɤ-nɯ-thɯ-tɕi ɕti wo" ti ɲɯ-ŋu.
ci ra kɯ nɯ-ɕɤmɯɣdɯ ra ka-sɤlɤɣɯ-nɯ ndɤ kɤ-ari-nɯ ri,
ɕqhɯɕqhlɤt ʑo pɯ-ɕqhlɤt-nɯ ɕti ɲɯ-ŋu.
tɕe tɕekɯkɯ ʑo schiz sɤstoŋ ʑo schiz kɤ-azɣɯt-nɯ ɲɯ-ŋu
si ri kɯ-me, rdɤstaʁ ri kɯ-me schiz kɤ-azɣɯt-nɯ ɲɯ-ŋu.
ndɤre ɲɤ-ɕpaʁ-nɯ ndɤre, 
ʑɤni kɯ qapi χsɯm nɯ ɯ-taʁ zɯ tɯthɯ ka-nɯ-ta-ndʑi,
xɕɤndʑu χsɯ-ldʑa tha-nɯ-βlɯ-ndʑi tɕe, 
tʂha ka-nɯ-tshi-ndʑi ɲɯ-ŋu.
tɤ-ndzu-ndʑi nɤ, ɯ-pi ra kɤ-azɣɯt-nɯ ɲɯ-ŋu.
"wo a-ʁi kɯsthɯci ʑo sɤstoŋ smi kɤ-nɯ-βlɯ tɕhi tɤ-tɯ-stu-ndʑi" ti-nɯ ɲɯ-ŋu.
tɤ-tɕɯ nɯ kɯ ti kɯ, "a-zda tɕheme ɲɯ-ŋu tɕe, ɯ-χpɯm ɯ-ntsi ka-ta,
aʑo tɤ-tɕɯ ɲɯ-ŋu-a tɕe a-χpɯm ʁnɯz kɤ-ta-t-a tɕe
nɯʑora nɯ-tɤsno kɯ-fse ɯ-tshɤt tɕiʑɤɣ, nɤki ci nɤ,   tɕi-xɕɤndʑu χsɯ-ldʑa pɯ-tu tɕe, thɯ-nɯ-βlɯ-tɕi ɕti wo" ti ɲɯ-ŋu.
tɕe tɕheme ra kɯ nɯ-χpɯm tɯ-ntsi ka-ta-nɯ, tɤ-tɕɯ ra kɯ nɯ-χpɯm ʁnɯz ka-ta-nɯ ri, 
/tɤs/ tɕe nɯ-tɤsno ra chɯchɯβ ʑo ta-lɤt-nɯ ndɤre, tha-βlɯ-nɯ ri,
tɤ-sɤɕke ɯ-jɯja (nɯ-mi) ju-nɯ-rɤɕi-nɯ pɯ-ɕti tɕe, tʂha kɤ-nɯ-ta mɯ-pɯ-ŋgrɯ ɲɯ-ŋu.
tɕendɤre nɯ-nɯ-ɴɢɤt-nɯ ɲɯ-ŋu.
lɤ-ari-ndʑi nɤ ɯ-lɤcu nɤ, ndɤre tɯ-co kɯ-fse 
ki ɕɯ ɣɯ ŋu kɯ ɯ-khi ɣe" ti qhe 
lɤ-ɣe-a tɕe tɕiʑo, nɤkinɯ, 
tɕiʑɤɣ nɯ kɯ-fse ci a-pɯ-tu ndɤre, 
kɯra kɯ-fse mɯ-pɯ-nɤŋkɯŋke-tɕi wo" ntsɯ tu-ti kɯ-fse nɤ lu-ɕe-ndʑi pɯ-ŋu ɲɯ-ŋu.
\c contrefactuelle
mbro tɯ-co kɯ-fse, qaʑo tɯ-co kɯ-fse fsapaʁ rmɯrmi ʑo nɤ tɯ-co nɤ tɯ-co ʑo pɯ-tu ɲɯ-ŋu.
tɕe "nɯ-khi ɣe" ti qhe,
"tɕiʑɤɣ ɯ-mɤ-pjɯ-ŋu nɤ lɤ-ɣi wo" ntsɯ tu-ti pɯ-ŋu ɲɯ-ŋu.
\c 也许会是我们的
tɕendɤre, zgoku chiz lɤ-ari-ndʑi ndɤre ɲɯ-sɤŋo-ndʑi ndɤre, 
tɤrmbɣo zɯxtɕhɤl pɯ-mbri ɲɯ-ŋu.
iɕqha stɤt tɯphu koŋzoŋ jaŋrtɤnbu ɣɯ ɯ-ɣi ra kɯ nɯ-tɕɯ ɣɯ ɯ-ndʐɯnɬa ɲɯ-βzu-nɯ pɯ-ŋu ɲɯ-ŋu. 
tɕendɤre ɯʑo kɯ ti kɯ, 
tɕe ki a-tɤɲi kɯ lu-nɤkhɯkhrɯt-a tɕe aʑo lu-mɤku-a ŋu tɕe,
a-qhu lɤ-ɣi je tɕe,
a-tɤɲi ɯ-jrɯ-jroʁ ʑo lɤ-ɣi je tɕe,
alo tɕu rgɯnba ci ɣɤʑu ɯ-mɤ-kɯ-ŋu-ci nɤ, 
kɯ-ɣɤrpi kɯ-fse ci ɣɤʑu tɕe,
laʁzɤkhrakhrɯ ra ɯ-ɣɤʑu kɯ z-ɲɯ-ɕar-a" ti ɲɯ-ŋu.
\c laʁzu ɯ-khrakhrɯ
tɕendɤre "ɣa" ti nɤ ci nɯ lo-mɤku,
ɯʑo ci nɯ ɣɯ ɯ-tɤɲi ɯ-jrɯ-jroʁ ʑo lɤ-ari ɲɯ-ŋu.
tɕendɤre nɤki, tɤɲi ɯ-jrɯ-jroʁ ʑo lɤ-ari ndɤre,
tɕelo ndɤre, khɤʁɤri nɯ "wo a-ʑi ra, jɤ-tɯ-nɯɣe-nɯ ɯ́-ŋu?" ntsɯ ti nɤ, ɯ-kɯ-qru tɤ-nɯɟɯɟɯɣ-nɯ ʑo thɯ-ari-nɯ ɲɯ-ŋu.
aʑo nɯʑora nɯ-tɤ-ʑi maʁ-a kɯ, a-rcɤmbeŋga ɯ-pɯ-tɯ-mto-nɯ?" 
tɕeri "lɤ-nɯɣi, lɤ-nɯɣi, nɤ-rcɤmbeŋga ra pɯ-kɯ-nɯ-mto me ri, 
iʑo ji-rɟɤlpu jɤ-azɣɯt tɤrga kɯ ʑo ku-rɤʑi-j" ti ɲɯ-ŋu.
tɕendɤre ɯ-lɤcu nɤ, "χsɤr rɟɤskɤt ɯ-taʁ tɯ-nɯ-ɕe ɕi, rŋɯl rɟɤskɤt ɯ-taʁ tɯ-nɯ-ɕe ɕi, ɕom rɟɤskɤt ɯ-taʁ tɯ-nɯ-ɕe ɕi, 
si rɟɤskɤt ɯ-taʁ tɯ-nɯ-ɕe" ti-nɯ ɲɯ-ŋu.
tɕendɤre pjɯ-rɯsɯso ndɤre, si rɟɤskɤt tu-ɕe-a ritɕi,
tɕhi kɯ-fse ci kɯnɤ, smɤt tɯmda rɟɤlpu ɯ-me ɲɯ-ŋu-a" na-sɯso ɲɯ-ŋu.
a-χsɯ-χsɤr ra, a-rŋɯ-rŋɯl ra mɤ-ra kɯ ɕom rɟɤskɤt ɯ-taʁ tu-ɕe-a ŋu" ti ɲɯ-ŋu.
tɕeri mɯ-tɤ-khɯ-nɯ ndɤre, rŋɯl ɯ-rɟɤskɤt ɯ-taʁ tɤ́-wɣ-sɯxɕe ɲɯ-ŋu.
rcanɯ mti pjɯrɯ ʁɟa ʑo tɤrɤmɕkho pɯ-ŋu ɲɯ-ŋu
nɤki nɯ a-mi pjɯ-te-a ri ɯβrɤ-sqlɯm ma" na-sɯso ɲɯ-ŋu.
ɯ-rɣe tʂhɯβ ʑo pa-prɤt ɲɯ-ŋu.
ɯ-ʁjoʁ ra kɯ "wo, a-ʑi, nɤ-rɣe pɯ-mbrɤt" ti-nɯ nɤ, 
kɤ-nɯmdar-nɯ nɤ nɯ-nɯmdar-nɯ nɤ ta-nɯrdoʁ-nɯ ɲɯ-ŋu.
tɕendɤre "mɯ́j-sqlɯm" na-sɯso nɤ lɤ-ari ɲɯ-ŋu.
"χsɤr khri ɯ-taʁ tɯ-ɤ<nɯ>mdzɯ ɕi, rŋɯl khri ɯ-taʁ tɯ-ɤ<nɯ>mdzɯ ɕi, nɤki ci nɤ, 
/si/ ɕom khri ɯ-taʁ tɯ-ɤ<nɯ>mdzɯ ɕi,
si khri ɯ-taʁ tɯ-ɤ<nɯ>mdzɯ" ti-nɯ ri, 
"a-χsɯ-χsɤr a-rŋɯ-rŋɯl ra mɤ-ra nɤ ɕom khri ɯ-taʁ ku-o<nɯ>mdzɯt-a jɤɣ wo" ti ɲɯ-ŋu.
mɯ-to-khɯ-nɯ ndɤre, rŋɯl khri ɯ-taʁ ko-sɤmdzɯ-nɯ ɲɯ-ŋu.
"a-rcɤmbeŋga nɯ ŋotɕu nɯ-a<nɯ>ri kɯ?" ntsɯ ɲɯ-sɯsɤm pɯ-ŋu ɲɯ-ŋu.
nɯ jamar ndɤre, nɤki iɕqha nɯnɯ rcɤmbeŋga nɯ kɯ "dɯxpa" na-sɯso-nɯ qale ci ta-sɤβzu ndɤre,
/kutɕu/ (nɯtɕu) ju-ru nɤ, 
kɯm ɯ-qhu nɯtɕu /rcɤmbeŋga/ (tɯ-rcɤmbe) nɯ pɯ-ɴqoʁ ɲɯ-ŋu.
"wo a-rcɤmbeŋga nɯ pa-sat-nɯ ɯ-mɤ-kɯ-ɕti-ci" na-sɯso ndɤre,
ɯ-qom ci pɯ-nɯɬoʁ ɲɯ-ŋu.
iɕqha ci nɯ kɯ "dɯxpa" (na-sɯso) 
ɯ-ʁjoʁ ra kɯ "amaŋ, a-ʑi ra, tɕhindʐa ɲɯ-tɯ-ɣɤwu-nɯ ŋu" ti-nɯ ɲɯ-ŋu.
"a-mŋaʁ ɯ-ŋgɯ tɤɲɟoʁɲɟi kɤ-ari ndʐa ɕti wo" ti ɲɯ-ŋu.
tɕendɤre ci nɯ kɯ "dɯxpa" na-sɯso nɤ, qale ci ta-sɤβzu nɤ,
nɯ ɯ-ʁɤri (ndʑi-pɤrthɤβ) jɤlwa ci pjɯ-ɣi pɯ-ŋu tɕe, 
\c 垂帘从上面垂下来（本来就是挂着的）
hwɤl ʑo ta-sɯpɣaʁ nɤ, lu-ru nɤ, nɯtɕu slaŋslaŋ ʑo pɯ-rɤʑi ɲɯ-ŋu.
\c 像月亮一样英俊 
tɕendɤre nɯ-rga ndɤre ɕmɯɣ ci nɯ-nɤre ɲɯ-ŋu.
ɯ-ʁjoʁ ra kɯ "wo a-ʑi ra tɕhindʐa ɲɯ-tɯ-nɤre ŋu" ti 
tɕekɯ khɯɣɲɟɯ tɕu pɣɤtɕɯ ci thɯci tɤ-fse ndʐa ɕti wo" ti ɲɯ-ŋu.
tɕe nɯ ɯ-qhu nɤ, nɯtɕu ku-rɤʑi-nɯ nɤ βdaʁmu thɯ-sɯndo-nɯ nɤ,  
ɯ-tɯ-sna kɤti kɯ rcanɯ, fsapaʁ ra kɤ-ari qhe, ɕaʁwɯ kɯ-fse tu-znɯmdɯm, 
nɯ-ɣe qhe qajɣi ɯ-khrakhrɯ kɯ-fse tu-znɯmdɯm, ɲɯ-rɤβraʁ kɯ-fse ra pɯ-ŋu ɲɯ-ŋu.
ɯ-ʁjoʁ ra kɤ-ari qhe nɯ-ku pjɯ-pɕiz,
nɯ-ɣe qhe, nɯ-tamar rɟɤɣi kɯ-fse ra ɲɯ-krɤm pɯ-ŋu ɲɯ-ŋu.
rɟɤlpu ɯ-phe "tɕhi tɯ-ndze?" nɯra ntsɯ tu-ti rcanɯ, 
tshɯntshɯn ʑo ku-fstɯn pɯ-ŋu ɲɯ-ŋu.
tɕendɤre nɯ-tɯ-scit nɯ-tɯ-pe kɯ pɯ-saχaʁ ʑo ɲɯ-ŋu.
nɯ ɯ-qhu ndɤre ɯ-pi kɯ-wxti nɯ kɯ pa-sɯz ɲɯ-ŋu.
ndɤre, nɯ-kɯ-lɤɣ acɤβ kɯ-rmi ci pɯ-tu nɤ tɯpri la-lɤt ɲɯ-ŋu.
ndɤre a-ʁi ɯ-phe "kɯ-nɯna a-thɯ-ɣi tɕe tɕi-ku a<nɯ>βzɯβzu-tɕi a-tɤ-tɯ-ti ra" ti ɲɯ-ŋu.
(ta-ʁi nɯ) tɤrga kɯ ʑo thɯ-ari ɲɯ-ŋu.
ɯ-pi cho ndʑi-ku ɲɯ-ɤβzɯβzu-ndʑi ndɤre, 
ɯ-pi kɯ "a-ʁi nɤ-ftɕaka (=nɤ-rɟɤntɕa) thamtɕɤt ʑo ci ɲɯ-kɯ-ɕɯrŋo-a kɯ ???" ti ɲɯ-ŋu.
nɯra ta-nɯ-ta nɤ, 
\c 她把服饰戴好了以后
"nɤ-ʁi, nɤʑo ɯ-ɲɯ-fse-a?" ti ɲɯ-ŋu.
"ɲɯ-tɯ-fse maʁ kɯ ɲɯ-tɯ-ro" ti ɲɯ-ŋu
\c 不但像，比我还漂亮
tɕendɤre nɤki, lɤ-ari-ndʑi,
nɤki mtshu ci pɯ-tu nɤ, nɯci pɯ-ŋu ɲɯ-ŋu.
"wo a-ʁi, nɤki ɯ-ŋgɯ ma-pɯ-tɯ-nɯci ma, mɯ-mɤ-pɯ-rnaʁ nɤ tɯ-ma ɯ-se (tɯ-mɤse) acu kɤ-ti ŋu" ti ɲɯ-ŋu.
tɕendɤre nɤki iɕqha nɯnɯ, ɯ-lɤcu zɯ lɤ-ari-ndʑi ndɤre, nɯ kɯnɤ mɯ-pɯ-rnaʁ ɲɯ-ŋu.
tɕe nɯtɕu nɯci pɯ-ŋu ri,
"wo a-ʁi nɯtɕu ma-pɯ-tɯ-nɯci ma tɯ-pa ɯ-se acu kɤ-ti ŋu ti ɲɯ-ŋu.
ɯ-lɤcu nɤ (mtshu) kɯ-wxti ci pɯ-tu ɲɯ-ŋu.
"kutɕu pɯ-nɯci a-ʁi" ti ɲɯ-ŋu.
nɯtɕu pɯ-nɯci ʑo nɤ, ɕlaʁ ɯ-ʁi ɯ-mkɤqhu qapɯtɯm pa-lɤt nɤ ɯ-ʁi mtshu ɯ-ŋgɯ pa-sɯɕqhlɤt ɲɯ-ŋu.
tɕendɤre ɯʑo lɤ-ari ɲɯ-ŋu.
tɕe nɯɕɯŋgɯ tɕe "a-ʁi rɟɤlpu ɯ-phe tɕhi tu-tɯ-fse ŋu" ti ɲɯ-ŋu.
"sɲikuku ʑo tɯ-nɤme kɯ-me, nɤ-zaχtɤt nɤ-zɤsna ki ŋu" tɕe
\c 你没有事做
ɯ-ʁɤri ɯ-ndzɤtshi ju-ɣɤrat-a ŋu" ti ɲɯ-ŋu.
"nɤ-ʁjoʁ ra nɯ-phe tɕhi tu-tɯ-fse ŋu, a-ʁi?" ti nɤ, 
nɯʑora ????, nɯʑora ʁɤjtshɯz tɯ-ɕe-nɯ koŋla maŋe (=ʁɤjtshɯz kɯ-ɕe koŋla mataŋe) tu-ti-a tɕe,
kɤ-ari-a ri, tɤŋkhɯt ɲɯ-mbi-a-nɯ ŋu, nɯ-ɣe-a tɕe, nɤki, scoʁqhu ɲɯ-mbi-a-nɯ ŋu" ti ɲɯ-ŋu.
"fsapaʁ ra nɯ-phe tɕhi tu-tɯ-fse ŋu, a-ʁi?" ti ɲɯ-ŋu,
/tɕhi ʑo tu-kɯ-nɯ-ti kɯnɤ, thɯci tu-fse-a tɕe/ 
kɤ-ari-a tɕe taʁndzɤr ɯ-qhu ɲɯ-mbi-a-nɯ,
nɯ-ɣe-a tɕe, jɤŋkhɤphɯt ɲɯ-mbi-a-nɯ ŋu" ti ɲɯ-ŋu.
tɕendɤre nɤki ci nɤ,  tɕendɤre ɯ-ʁi nɯ pa-sat nɤ ɯʑo /lɤ-ari/ lɤ-ari ɲɯ-ŋu.
rɟɤlpu ɯ-ndzɤtshi tɕe qhe "nɤ-zaχtɤt nɤ-zɤsna" ti tɕe, ɯ-ʁɤri ju-ɣɤrɤt pɯ-ŋu.
ɯ-ʁjoʁ ra kɤ-ari ɯ-qhu tɤŋkhɯt, jɤŋkhɤphɯt ɲɯ-mbi kɯ-fse,
nɯ-ɣe tɕe scoʁqhu ɲɯ-mbi kɯ-fse, 
fsapaʁ ra kɯnɤ, nɯra taʁndzɤr ɯ-qhu ntsɯ ɲɯ-mbi-nɯ pɯ-ŋu ɲɯ-ŋu.
rɟɤlpu cho ra kɯ "worɟɤmchɤn, ɯ-pi nɯ kɯ ɲɤ-znɯqatɯkɯr ɲɯ-ɕti ɲɤ-sɯso-nɯ tɕe,
nɤki ci nɤ, ɲɯ-nɯzdɯɣ-nɯ pɯ-ŋu ɲɯ-ŋu.
nɯ tɕhi ɯ-skɤt, nɯsthɯci ʑo pɯ-kɯ-pe (tɕhi to-fse ɲɯ-ŋu)" ɲɯ-sɯso-nɯ pɯ-ŋu ɲɯ-ŋu.
tɕendɤre kɯ-lɤɣ acɤβ nɯ sɲikuku ʑo kɯ-lɤɣ chɯ-ɕe nɤ,
nɯ mtshu ɯ-mŋu zɯ pɣɤtɕɯ ci kɯ-mpɕɯ-mpɕɤr ʑo tu-nɯɬoʁ nɤ,
"tɕɯtɕɯ kɯlɤɣ acɤβ, ki nɤ-rɟɤlpu khe nɯ mɤnɯɕaŋ, ɕqraʁ nɯ mɤnɯɕaŋ, khɤdi ʁnɯzmɯz nɯ-antsɤndu mɤ-nɯ-sɯχsɤl" tu-ti pɯ-ŋu ɲɯ-ŋu.
tɕendɤre rɟɤlpu ɯ-phe ɲɯ-rɤfɕat-a ɲɯ-ra ntsɯ ɲɯ-sɯsɤm pɯ-ŋu ɲɯ-ŋu.
na-nɯ-jmɯt ntsɯ pɯ-ŋu.
tɯ-sŋi tɕe ɯ-phɯŋgɯ zɯ qapɯtɯm ci na-rku ndɤ tha, 
jɯɣmɯr a-phɯŋgɯ a-jɤ-nɯtsɯm-a tɕe nɯ tu tɕe ki kɯ ɣɯ-sɯʁjit-a" na-sɯso ɲɯ-ŋu.
tɕendɤre mɯrkɯrku ʑo rɟɤlpu ɯ-ŋga kɯ-ta pɯ-ŋu ɲɯ-ŋu.
ndɤre, rɟɤlpu ɯ-ŋga kɯ-ta tɤ-ari nɤ, 
pɯ-azgɯr ʑo nɤ, qapɯtɯm pɯ-nɯɬoʁ ɲɯ-ŋu.
"he he kɯ-lɤɣ acɤβ, nɤ-tɯ-sɤnɤkhe, kɯ-sat-a pjɤ-ŋu netɕi" ti ɲɯ-ŋu.
"maʁ nɤ, aʑo, nɯ kɯ-fse pɣɤtɕɯ ci ɣɤʑu tɕe, "ɲɯ-rɤfɕat-a ra" ntsɯ ɲɯ-sɯsam-a ŋu ri,
ɲɤ-nɯ-jmɯt-a ntsɯ ɲɯ-ŋu tɕe, nɤki iɕqha nɯnɯ, núndʐa ŋu" ti ɲɯ-ŋu.
tɕe fso tɕe nɤ-rca chɯ-ɣe-a ŋu tɕe, 
nɯ kɯ-fse ci ɯβrɤ-ŋu ma ???, nɤ-sroʁ ma mɤ-ra" ti ɲɯ-ŋu.
tɕendɤre thɯ-ari-ndʑi ɲɯ-ŋu.
tɯ-sŋi ʑo ka-nɤjo-ndʑi ri, pɣɤtɕɯ kɯ-ɣi pɯ-me ɲɯ-ŋu.
kɯ-lɤɣ acɤβ nɯ mtshu ɯ-mŋu ɕ-pɯ-akhu ɲɯ-ŋu.
"pɣɤtɕɯ nɯ maʁ nɤ, ɣɯ-pjɯ-tɯ-ɣɤmŋaʁmŋaʁ ntsɯ ŋu, 
nɯ maʁ nɤ, mɯ́j-tɯ-ɣi tɕe kɯ-sɯsat-a ɲɯ-ŋu" ti ɲɯ-ŋu.
tɤ-nɯɬoʁ ndɤre 
"kɯlɤɣ acɤβ, ki nɤ-rɟɤlpu khe nɯ mɤnɯɕaŋ, ɕqraʁ nɯ mɤnɯɕaŋ, khɤdi ʁnɯzmɯz nɯ-antsɤndu mɤ-nɯ-sɯχsɤl" tu-ti
rɟɤlpu kɯ "a-kɯ-pe ci tɯ-tɯ-ŋu nɤ, a-mbro ɯ-lwa ɯ-taʁ kɤ-ndzoʁ,
a-ʁgra ci tɯ-tɯ-ŋu nɤ, a-mbro ɣɯ ɯ-jme ɯ-taʁ kɤ-ndzoʁ" ti nɤ, mbro ɣɯ ɯ-lwa ɯ-taʁ kɤ-ndzoʁ ɲɯ-ŋu.
"a-kɯ-pe ci tɯ-tɯ-ŋu nɤ, a-kaɣɯ ɯ-taʁ kɤ-ndzoʁ,
a-mɤ-kɯ-pe ci tɯ-tɯ-ŋu nɤ, a-mtɯ ɯ-taʁ kɤ-ndzoʁ" ti nɤ, 
ɯ-kaɣɯ ɯ-taʁ kɤ-ndzoʁ ndɤre ɯ-kaɣɯ ɯ-ŋgɯ pa-nɯ-rku ɲɯ-ŋu.
lɤ-ari nɤ spɣi ɯ-ŋgɯ (lo-lɤt) ??? pɯ-ŋu ɲɯ-ŋu.
rɟɤlpu nɯ tu-ɕe rcanɯ, tu-rɤraʁrɯz rcanɯ sɯnsɯn ʑo (tu-ste), phoʁphoʁ ʑo ku-rɤʑi pɯ-ŋu ɲɯ-ŋu.
βdaʁmu nɯ tu-ɕe rcanɯ, tshitsuku tɕhɯχtɤr ʑo pjɯ-te
tɕe qɯqli ʑo ku-rɤʑi pɯ-ŋu ɲɯ-ŋu.
rɟɤlpu ɯ-phe "pɣɤtɕɯ nɯ pjɯ́-wɣ-sat ɲɯ-ra ma mɯ́j-pe" ntsɯ tu-ti pɯ-ŋu ɲɯ-ŋu.
"ɣɯ-sat mɤ-ra" ntsɯ tu-ti pɯ-ɕti ɲɯ-ŋu.
tɯ-sŋi nɤ, rɟɤlpu nɯ tɯrme ɯ-kha ju-ɕe pɯ-ŋu ɲɯ-ŋu,
tɕendɤre jɤ-ari ɯ-qhu tɕendɤre, "atu pɣɤtɕɯ nɯ ɕ-pɯ-sat-nɯ ra" ɯ-ʁjoʁ nɯ-phe ti ɲɯ-ŋu.
tɕendɤre pa-sɯsat ndɤ, spɣɯthoʁ zɯ, nɤki, ɯ-se ci tɯ-ntɕhaʁ pa-nɯsɤtɕɯtʂi-nɯ ɲɯ-ŋu.
tɕendɤre nɤki ci nɤ, tɤmdzu tɤ-ɬoʁ ɲɯ-ŋu.
tɕendɤre nɯ ɯ-qhu ndɤre, nɤki ci nɤ, 
tɤmdzu tɤ-nɯɬoʁ ndɤre, 
rɟɤlpu nɯ tu-ɕe rca ɯ-tɯ-mnu kɯ koxtɕɯn ʑo pɯ-fse ɲɯ-ŋu.
βdaʁmu nɯ tu-ɕe rcanɯ ɯ-tɯ-mtɕoʁ kɯ ɯ-ŋga ra chɯ-sɤɕɤt ʑo pɯ-ŋu ɲɯ-ŋu.
"tɤmdzu nɯ chɯ́-wɣ-phɯt ɲɯ-ra" ntsɯ tu-ti pɯ-ŋu ɲɯ-ŋu.
"kɤ-phɯt mɤ-ra" ntsɯ rɟɤlpu nɯ kɯ tu-ti pɯ-ŋu ɲɯ-ŋu.
tɯ-sŋi rɟɤlpu mɤ-rɤʑi ɯ-qhu nɤ tha-sɯ-phɯt ɲɯ-ŋu.
"thɯ-βlɯ-nɯ ra" ti nɤ tha-βlɯ-nɯ ɲɯ-ŋu.
nɯ-jɯlco ci tɤ-wi ci /smi/ smi kɯ-sɤmbi jɤ-ɣe ɲɯ-ŋu.
tɕe (ɯ-ʁjoʁ ra nɯ-phe) "ki tɤmdzu ɯ-ʁrɤt nɯ tɤ-rku-nɯ ma tha rɟɤlpu jɤ-azɣɯt tɕe nɯjʁo" ti ɲɯ-ŋu.
tɤmdzu ɯ-ʁrɤt nɯ ta-rku-nɯ ɲɯ-ŋu.
tɤ-wi nɯ kɯ smi βli pɯ-ŋu ʑo ndɤre,
ta-ʁrɤt nɯ tɤ-rɯɕmi ɲɯ-ŋu.
"a-wi tɕhorzi ɯ-ŋgɯ pjɯ-kɯ-rku-a je tɕe,
kɯɕnɤ-rʑaʁ tɕe, nɤki ci nɤ, ci a-tɤ-kɯ-rtoʁ-a,
sqaβdɤ-rʑaβ tɕe, nɤki ci nɤ, 
smɤɣ cho kɯ-fse tɯ-ŋga tɯ-tu-kɤ-ŋga ʑo nɯ, ɯ-ntɕhɯr tɯka 
a-ɣɯ-pɯ-tɯ-βde ra" ti ɲɯ-ŋu.
tɯ-sla tɤ-tsu-a tɕe ci (a-ɣɯ-tɤ-kɯ-rtoʁ-a)" ti ɲɯ-ŋu,
tɤ-wi nɯ kɯ kɯɕnɤ-rʑaʁ tɤ-tsu nɤ, ci ɕ-ta-rtoʁ ri,  
ɯ-kɤlɤmɲaʁ tɯ-ndzoʁ ka-ʑa ɲɯ-ŋu.
sqaβdɤ-rʑaβ tɤ-tsu nɤ, tɕhi pɯ-nnɯ-ŋɯ-ŋu ʑo tɯ-ŋga tɯ-tu-kɤ-ŋga ʑo ɣɯ ɯ-ntɕhɯr tɯka ɕ-pa-βde ɲɯ-ŋu.
nɯ ɯ-qhu ndɤ tɤ-wi nɯ kɯ-rɤma a-jɤ-ɕe nɤ jɤ-anɯzɣɯt nɤ, 
nɯ ɯ-kha tɕhɣaʁtɕhɣaʁ ʑo kɯ-pa, ɯ-ndzɤtshi tshɯntshɯn ʑo tu-kɯ-mɲo ci ntsɯ pɯ-tu ɲɯ-ŋu.
tɯ-sŋi chiz ndɤre, "nɯ ɕɯ ci ku-nnɯ-ŋu kɯ" ntsɯ ɲɯ-sɯsɤm pɯ-ŋu ɲɯ-ŋu.
tɯ-sŋi chiz ndɤre, li tɤ-rɯndzɤtshi nɤ, "tɤ-mɯm tɤ-fka nɯ" ti nɤ,
lɤ-ari ndɤre, kɯm ci ta-cɯ ci la-pa ndɤre, lɤ-jɣɤt ɲɯ-ŋu.
ndɤre tɕheme nɯ li jɤ-nɯɬoʁ ɲɯ-ŋu.
kha ra pɯ-az-nɤma ʑo "wo a-ɣe" ti nɤ, tɤ-wi nɯ lɤ-nɯɬoʁ ɲɯ-ŋu.
"wo a-wi hanɯni ci pɯ-nɯŋgu ja " ti ɲɯ-ŋu.
ɯ-tɯ-mpɕɤr kɤ-ti kɯ pɯ-saχaʁ ʑo ɲɯ-ŋu.
khɤɕkhɤr ra ku-sɯfsoʁ ʑo pɯ-ɕti ɲɯ-ŋu.
\c elle était si belle qu'elle illuminait la maison
tɕendɤre tɤ-wi nɯ mɯ-pɯ-tɕhaʁ nɤ "a-ɣe, rɟɤlpu nɯ ɕɯ-nɤkhu-tɕi ra" ntsɯ ti pɯ-ŋu ɲɯ-ŋu.
tɕendɤre "a-wi /mɤ/ mɤ-ra wo" ntsɯ tu-ti pɯ-ŋu ɲɯ-ŋu.
tɯ-sŋi chiz nɤ, tɤ-wi mɯ-tɤ-khɯ ɲɯ-ŋu.
"qhe mɯ́j-tɯ-khɯ qhe thɯ-ɕe tɕe, 
lɤ-tɯ-ɣe-ndʑi tɕe, "a-wi smi thɯ-sɤtɕɤt" tɤ-tɯt-a tɕe lɤ-rɤɕi,
"a-wi smi lɤ-rɤɕi" tɤ-tɯt-a tɕe thɯ-sɤtɕɤt ra" ti ɲɯ-ŋu.
"ɣa" ti ndɤre, nɤki ci nɤ,
rɟɤlpu ʑ-la-sɯɣe nɤ,
tɕheme kɯ ɯ-rŋa taʁɟaz ta-mar ɲɯ-ŋu.
tɤ-wi nɯ lɤ-nɯɬoʁ nɤ, "ama, a-ɣe nɯ nɤ-tɯ-sɤjloʁ nɯ!"
rɟɤlpu nɯ khɤɕkhɤr ka-sɤmdzɯ ɲɯ-ŋu.
tɕendɤre nɤki, ɯ-ndzɤtshi ta-rku nɤ,
smi ɯ-tɯ-ɤtɕɯxtʂot pɯ-tɕhom ndɤre, 
tɕheme nɯ ɣɯ ɯ-ɕtʂi pjɯ-ɣi pɯ-ŋu ɲɯ-ŋu.
"a-wi smi thɯ-sɤtɕɤt" ta-tɯt qhe ɯ-wi kɯ smi tha-sɤtɕɤt,
"a-wi smi lɤ-rɤɕi" ta-tɯt qhe ɯ-wi kɯ smi la-rɤɕi tɕe,
"wo nɤʑɯɣ nɯ thɯɣ ɕti kɯnɤ" na-sɯso nɤ ɯ-ɕtʂi ɕlaʁ ʑo pa-nɯ-pɕiz ɲɯ-ŋu.
ɯ-tɯ-mpɕɤr kɯ khɤɕkhɤr ra ka-sɯfsoʁ ʑo 
rɟɤlpu kɯ khɤxtu ɕɯ-nɤʁaʁ-i ra" ti ɲɯ-ŋu.
kɯ-nɤʁaʁ tɤ-ari-nɯ ndɤre,
"a-zrɯɣ pɯ-re ra" ti ɲɯ-ŋu.
tɕendɤre, nɤki ci nɤ, ɯ-zrɯɣ pa-sɯɣru  ndɤre, pjɯ-rɯsɯso ndɤre, (2250)
ɯte, ɯ-cɯqa ʑo, a-pi a-pɯ-maʁ qhe" na-sɯso ndɤre ɯ-qom ci pa-ɕlɯɣ ɲɯ-ŋu. (2300)
tɕendɤre "tɕhindʐa ɲɯ-tɯ-ɣɤwu ŋu" ti ɲɯ-ŋu.
"ɲɯ-ɣɤwu-a maʁ nɤ, tɯ-mɯ pjɯ-lɤt ɲɯ-ɕti ma" ti ɲɯ-ŋu.
tɕe "khɤwɯ ɯ-ŋgɯ ɕe-j" ti ɲɯ-ŋu.
tɕendɤre lɤ-ari nɤ, ???
ɯ-sɯmpa kɯ-fse ??? li ɯ-qom pɯ-ɣe ɲɯ-ŋu.
"tɕhindʐa ɲɯ-tɯ-ɣɤwu ŋu" ti ɲɯ-ŋu.
"ɲɯ-ɣɤwu-a maʁ" ti ri, rɟɤlpu nɯ mɯ-tɤ-khɯ ɲɯ-ŋu.
"tɕhindʐa ɲɯ-tɯ-ɣɤwu, tu-kɯ-sɯxɕat-a ra" ti ɲɯ-ŋu.
"mɤ-ti-a ma kɯ-ŋu mɤ-tɯ-nɤme" ti ɲɯ-ŋu.
"maka kɯ-ŋu nɤme-a tɕe tɤ-ti ra" ti ɲɯ-ŋu.
tɕendɤre tɕheme nɯ kɯ "nɯra pɯ-fse, stu kɯ-mɤku nɯ a-pi kɯ pɯ́-wɣ-sat-a, 
nɯ ɯ-qhu tɕe, pɣɤtɕɯ tɤ-sci-a, nɯra pɯ-fse tɕe,
nɤ-phe /tɤ/ nɯ tɤ-tɯt-a ri mɯ́j-tɯ-sɯχsɤl, 
tɕe nɯ ɯ-qhu a-pi kɯ nɯra pɯ-fse tɕe, pɣɤtɕɯ ri pɯ́-wɣ-sɯsat-a,
tɤmdzu ri thɯ́-wɣ-sɯsat-a tɕe, (thɯ́-wɣ-sɯʁndzar-a)
nɯ kɯ-fse nɯ-aβzu-a" ti ɲɯ-ŋu.
tɕendɤre "ɯ-tɯ-sɤnɤkhe nɯ mɤ-ra, nɤʑo thɯ-nɯjɣɤt ra" ti ɲɯ-ŋu.
"a-wi a-taʁ ɯ-tɯ-ɤɣɯtʂɯn ɯ-grɤl me tɕe, a-wi nɯ fstɯn-a ra" ti ɲɯ-ŋu.
tɕe rɟɤlpu nɯ thɯ-anɯri ɲɯ-ŋu.
ɯ-βdaʁmu, βdaʁmu nɯ pɯ-rɤʑi ɲɯ-ŋu.
"βdaʁmu, nɤ-ku ɯ-tɯ-ɴqhi, nɤ-ku ɯ-tɯ́-nɯ-χtɕi" ti ɲɯ-ŋu.
"a-ku tɕi mɤ-ɴqhi ma ʑo kɯ-ɤrmbat pɯ-nɯ-χtɕi-t-a ɕti" ti ɲɯ-ŋu.
"nɯsthi ʑo kɯ-ɴqhi, ma-kɤ-tɯ-rɤʑi kɯ, pɯ-χtɕi" ti ɲɯ-ŋu.
tɕe ɯ-ku pa-χtɕi ɲɯ-ŋu.
"amaŋ, βdaʁmu, ci kɤ-pa-tɕi nɯsthɯci ʑo tɤ-nɤrʑaʁ nɤ, 
nɤ-ku nɯ nɯsthɯci ɲɯ-zri nɯ mɤɕtʂa mɯ-pɯ-mto-t-a, mɯ-kɤ-tso-a tɕe
a-mbro ɯ-jme ɲɯ-zri ɕi, nɤki ci nɤ, 
nɤj nɤ-ku ɲɯ-zri kɯ ɕɯ-sɤrɯru-tɕi ra" ti ɲɯ-ŋu.
"mɤ-tɯ-nɯ-ti ci maŋe kɯ" ti ri, rɟɤlpu mɯ-tɤ-khɯ ɲɯ-ŋu.
tɕendɤre, kɤ-ari-ndʑi ndɤre, ta-sɤfsuja-ndʑi ndɤre, nɤki, 
tɤ-mtɯ χsɯm ʑo ta-lɤt ɲɯ-ŋu.
tɕendɤre mbro ɣɯ ɯ-mphɯz nɯtɕu rtɤltɕaʁ χsɯm pa-rtɤβ nɤ, 
rirɤβ raŋri χsɯ-tɤxɯr /tɤtɯ/ a-tɤ-tɯ-sɯ-lɤt tɕe,
/kɤtsa mɤra/ ɯ-kɤphaʁ mɤ-ra ma, ɯ-kɤskrɤβ ci 
a-mɤ-jɤ-tɯ-sɤzɣɯt ra" ti ɲɯ-ŋu.
rirɤβ raŋri χsɯ-tɤxɯr ta-sɯ-lɤt ri, ɯ-kɤphaʁ ci ja-ɣɯt ɲɯ-ŋu.
nɯ ta-ʁndɯ ɲɯ-ŋu.
"ɯ-kɤphaʁ mɤ-ra ma, ɯ-kɤskrɤβ ci a-mɤ-jɤ-tɯ-sɤzɣɯt ra" tɤ-tɯt maʁ ɯ́-ŋu" ti ɲɯ-ŋu.
tɕendɤre li ja-tsɯm ndɤre, "ɯ-kɤphaʁ mɤ-ra ma, ɯ-kɤskrɤβ ci a-mɤ-jɤ-tɯ-sɤzɣɯt ra" 
tɕendɤre tɕheme nɯ ɕ-tha-nɯ-qru ɲɯ-ŋu.
a-wi nɯ ɕ-tha-nɯ-qru,
ʑɤni kɤ-nɯ-fstɯn-ndʑi nɤ, tɯrma tɯβlɯ tha-sɤɲcɣɤɲcɣɤt-nɯ kɤ-ti ɲɯ-ŋu ja"