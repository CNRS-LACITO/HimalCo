kɤndʑɯjilco ci pɯ-tu-ndʑi ɲɯ-ŋu,
\t 有一对邻居，
tɯ-xpa ftɕar chɯz nɯ ndʑi-rʑaβ ʁnaʁna ʑo ndʑi-skhrɯ mɯ-ɲɤ-βdi 
\t 在一年夏天他们的妻子都有了身孕，
tɕendɤre tɯ-krɤz ta-βzu-ndʑi ɲɯ-ŋu,
\t 她们商量了：
ʁnaʁna ʑo ndʑi-tɕɯ tɯ-tɤ-tu nɤ, kɤndʑɯ-xtɤɣ tu-kɤ-sɯ-pa,
\t 如果两个都是儿子，让他们作弟兄，
ʁnaʁna ʑo ɣɯ ndʑi-rɟit tɕheme tɯ-tɤ-tu nɤ, kɤndʑɯsqhaj tu-kɤ-sɯ-pa
\t 如果两个都是女儿，就让他们作姐妹，
tɤ-tɕɯ ci cho tɕheme ci tɯ-tɤ-tu no, ci ku-kɤ-sɯpa" tɤ-nɯpa-nɯ,
\t 如果是一男一女就让他们成亲”
[tɕendɤre nɤki ci nɯ] ɯ-fsaqhe nɯ tɤ-sci-ndʑi ɲɯ-ŋu, tɕe tɤ-tɕɯ ci cho tɕheme ci tɤ-sci-ndʑi ɲɯ-ŋu,
\t 第二年他们就生了孩子，是一男一女，
tɤ-tɕɯ nɯ lɤβzaŋ tɤ-sɤrmi-nɯ, tɕheme nɯ jamon tɤ-sɤrmi-nɯ ɲɯ-ŋu,
\t 男取名叫罗桑，女子叫亚门，
tɕendɤre tɤ-tɕɯ sqaβde pɤrme pɯ-ŋu tɕe ɯ-mu nɯ si ɲɯ-ŋu
\t 那个男子十四岁那一年，他母亲就死了，
tɕendɤre ɯ-wa kɯ ɯ-rʑaβ kɤ-nɤsci ɲɯ-ŋu
\t 他父亲就另外娶了一后妈，  
tɕe ɯ-rʑaβ kɤ-kɤ-nɤsci nɯnɯ ɣɯ ɯ-tɕɯ lɤβzaŋ sɤz tɯ-xpa kɯ-wxti,
\t 新娶的后妈有一个儿子比罗桑大一岁。
tɕendɤre ɯ-qhu nɯ thɯ-wxti-nɯ ɲɯ-ŋu, jamon ɯ-tɯ-mpɕɤr rcanɯ mɯntoʁ ʑo pɯ-fse ɲɯ-ŋu
\t 后来，他们长大了，亚门长得像花一样漂亮，
lɤβzaŋ nɯ rcanɯ tɤ-ma ra ɯ-tɯ-pe, ɯ-tɯ-fkra [tɕhi tu-kɯ-ti ŋu ra nɤ ?] pɯ-saχaʁ ʑo ɲɯ-ŋu,
\t 罗桑又勤劳又聪明能干，
tɕendɤre ndʑi-tɯ-ɤmɯmi ndʑi-tɯ-scit pɯ-saχaʁ ʑo ɲɯ-ŋu
\t 他们俩相处得很好，很幸福。
tɕeri jamon nɯ rcanɯ ɯ-tɯ-mpɕɤr ɯ-tɯ-pe pɯ-saχaʁ ʑo ndɤre iɕqha
\t 亚门又漂亮又好，
lɤβzaŋ ɣɯ ɯ-mu kɯ-maqhu kɤ-kɤ-qru lotɕi ɯ-ɬaʁ nɯ
\t 罗桑的母亲，后来娶的那个后妈
nɯnɯ kɯ "aʑo a-tɕɯ ɣɯ ɯ-rʑaβ a-pɯ-ŋu ra" ɲɯ-sɯsɤm pɯ-ŋu ɲɯ-ŋu
\t 想着：“让她作我儿子的妻子”
tɕendɤre nɤki tɯ-sŋi chi ndɤre lɤβzaŋ ɯ-phe nɯ tɕu [nɤki] "mɤ-tɯ-xtɕi tɕe thɯ-tɯ-wxti tɕe nɤ-stɯnmɯ ftɕaka nɤʑo tɯ-tɯ-nɯ-nɯftɕɤke ra tɕe
\t 有一天后妈对罗桑说：“你已经不小了，你要自己准备结婚用的东西，
[nɤki] nɤ-mbro cho nɤ-rŋɯl tu-rke-a tɕe kɯ-ɣɯpɕawtsɯfsoʁ jɤ-ɕe tɕe,
\t 我给一匹马和一些银子，你去挣一些钱，
rŋɯl ɕkat phaʁ, χsɤr ɕkat phaʁ mɯ-jɤ-tɯɣɯt mɤɕtʂa a-ki kɯmthoʁdɤn ki, nɤ-mi a-mɤ-ɣɯ-lɤ-tɯ-nɯmɢle ra ti ɲɯ-ŋu
\t 一直到你没有挣到半驮银子、半驮金子，你就不要来踏上（我们家）下面的门槛，
tɕendɤre pɯ-rɯsɯso nɤ pɯ-ɣɤŋgi matɕi ɯʑo kɯnɤ thɯ-wxti ɲɯ-ŋu
\t 他想了一下，觉得她说得不错，自己已经长大了
tɕendɤre "ɣa" ti ɲɯ-ŋu tɕendɤre ɯ-ɬaʁ kɯ mbro tɯ-rdoʁ ɯ-rŋɯl ɣurʑa sraŋ ta-rku ɲɯ-ŋu,
\t 他就答应了，后妈给了他一匹马和一百两银子，
tɕendɤre tɤ-rɤŋgat ɲɯ-ŋu, tɕendɤre nɤki tɯ-rme ra kɯ ti-nɯ kɯ "ɬasa ju-kɯ-ɕe tɕe, nɯ tɕu pɕawtsɯ kɤ-fsoʁ ɲɯ-mbat" ti-nɯ
\t 他就出发了，有些人说：“到拉萨去，那里容易挣钱”
kɤ-ti pa-mtshɤm ɲɯ-ŋu tɕe ɬasa tɤ-ari ri 
\t 他听到了这些说法，他就去了拉萨，但是
maka pɕawtsɯ kɤ-fsoʁ ɯ-tɯ-ɴqa kɯ kiki pɕawtsɯ rŋɯl ɕkat phaʁ χsɤr ɕkat phaʁ mɤ-ra ma
\t 挣钱非常艰难，不说挣钱，挣半驮银子半驮金子
tɯ-ɣjɯ-ɣjɤn ɯʑo kɯnɤ kɤ-mtsɯr kɯ-fse ʑo pɯ-rɤʑi pɯ-ra ɲɯ-ŋu,
\t 有时候自己都饿着肚子。
tsuku kɯ "rɯmtɕhɤt ɕ-pjɯ́-wɣ-lɤt tɕe ɲɯ-phɤn" ta-tɯt-nɯ ɲɯ-ŋu.
\t 有人说“去山上熏烟拜山神就会好”
rɯmtɕhɤt ra ɕ-pa-lɤt ri kɯ-phɤn pɯ-me ɲɯ-ŋu
\t 他这样作但毫无效果。
lɤβzaŋ ɣɯ ɯ-ɬaʁ nɯ kɯ tu-ti pɯ-ŋu kɯ [ɯ-kha ]
\t 罗桑的后妈常说：
kɯ-maqhu ʁmɯz kɯ-kɯqru nɯ kɯ tu-ti pɯ-ŋu kɯ
\t 后来娶的那个常说：
tɕe jamon ɯ-phe lɤβzaŋ ju-nɯzɣɯt ɕɯŋgɯ stɯnmɯ βzu-j tɕe
\t 对亚门总是说：“我们在罗桑回到家之前办婚礼，
kha jɤ-ɣi ma tɕheme ɯ-ma ra ɲɯ-dɤn tɕe
\t 你到我们家里，因为女子的事情很多，
nɤ-taʁ stu-a mbat-a ʑo ɕti tɕe lɤβzaŋ ju-nɯɣi ɕɯŋgɯ stɯnmɯ βzu-j ra" tu-ti ntsɯ pɯ-ŋu ɲɯ-ŋu.
\t 我会尽量好地对待你，我们要在罗桑回来之前办婚礼“
tɕeri jamon nɯ kɯ ci tɤ-mu nɯ ɣɯ ɯ-spjɤtɕha pa-sɯχsɤl ndɤre mɯ-tu-khɯ, 
\t 但是亚门看穿了后妈的阴谋，总是不答应
"a-pi lɤβzaŋ mɯ-jɤ-anɯzɣɯt mɤɕtʂa aʑo mɤ-ɣi-a" ntsɯ tu-ti pɯ-ŋu ɲɯ-ŋu,
\t 她说：“在罗桑哥哥还没回来之前我不到你们家去”
tɕendɤre lu χsɯ-xpa ʑo jɤ-tsu ri, pɯ-cha mu ʑo pɯ-me ɲɯ-ŋu, pɯ-nɯɣe ɲɯ-ŋu
\t 已经过三年，他根本没有挣到什么，他就走上回家的路，
sɯŋgɯ naχtɕin chɯz pɯ-ɣe ɲɯ-ŋu
\t 他走到了深山老林，
ɯ-mbro cho tɤ-mtsɯr kɯ ʑo lŋɤ-nɤ-lŋɤt pɯ-ɣe-ndʑi ɲɯ-ŋu
\t 他和马饿着肚子，疲惫不堪地迈步，
tɕendɤre ju-ru ndɤre qapar ci kɯ qartshaz pɯ-az-nɤβɟɯβɟi ɲɯ-ŋu
\t 看见一只狼正追着一头鹿。
tɕendɤre qapar nɯ ta-nɯɕɤmɯɣdɯ ɲɯ-ŋu,
\t 他向狼射了一枪
[maʁ kɯ] ta-nɯmdaʁʑɯɣ ɲɯ-ŋu
\t 不，他向狼射箭
tɕendɤre nɤki qartshaz nɯnɯ [kɯ] ta-βri ɲɯ-ŋu
\t 他这样就救了那头鹿，
tɕe nɯ thɯ-ɣe nɤ "qartshaz nɤʑo ɯ-βrɤ-tɤ-tɯ-nɯɣmaz nɯ ra" ti ri
\t 他下来就说：”鹿，你没有受伤吧“
qartshaz nɯ kɯ ɯ-ku na-sɤrlɤβrlɤβ ɲɯ-ŋu.
\t 但是鹿摇头（表示没有受伤）
tɕendɤre ɯ-ŋgɤndo ntsɯ ku-ndɤm tɕe ɲɯ-sɤltshɤltshɤt ntsɯ pɯ-ŋu ɲɯ-ŋu,
\t 它总是拿着罗桑衣服的一角轻轻地摇动
"tɤ-kɯ-mŋɤm tu ɯ́-ŋu" tu-ti qhe qartshaz nɯ kɯ ɯ-ku ɲɯ-sɤrlɤβrlɤβ ntsɯ pɯ-ɕti ɲɯ-ŋu,
\t “你身上是不是有痛的呢？”，鹿总是摇头
tɕe kɯ-maqhu nɤ "nɤ-rca ju-ɣi-a ɯ́-ŋu" ti nɤ qartshaz nɯ kɯ ɯ-ku tɤ-sɤŋoʁŋoʁ ɲɯ-ŋu.
\t 最他问：“是不是要我跟着你去？”，鹿点了头。
ɯ-rca jɤ-ari ri [nɤki ci nɤ] praʁɲɤl ci pɯ-tu ɲɯ-ŋu,
\t 他跟着鹿去了，那里有一口岩洞。
tɕe nɯ ɯ-ŋgɯ zɯ lɤ́-wɣ-tsɯm ndɤre tɕe [nɤki ci nɤ] nɯ tɕu zɯ kɯ-dɤn kɯ-nɤmbju ʑo ʁnɯz pɯ-tu ndɤre
\t 鹿把罗桑带到里面去了，在那里有两个比较多的发光的东西（箱子），
ɯ-fkaβ ta-pɣaʁ ri tɯ-rdoʁ nɯ ɣɯ ɯ-ŋgɯ χsɤr pɯ-ŋu, tɯ-rdoʁ nɯ ɣɯ ɯ-ŋgɯ rŋɯl pɯ-ŋu nɤ pɯ-mtshɤz ʑo ɲɯ-ŋu
\t 他掀开盖子，一个里面都是金子，另一个里面都是银子，都是满的，
tɕendɤre thɯ-ru ri qartshaz nɯ jɤ-anɯri ɲɯ-ŋu, qartshaz nɯ kɯ ɯ-tʂɯnlɤn tu-βze pɯ-ŋu ɲɯ-ŋu
\t 他一看，鹿已经走了。那些是鹿拿来报恩的。
tɕendɤre, nɯnɯ ɕkat phaʁ tɯ-ka nɯ ta-nɯ-ta ndɤre tɤ-rga kɯ ʑo pɯ-anɯri ɲɯ-ŋu
\t 他自己把驮子一半一半地上了，就高兴地回去了，
lɤβzaŋ ɣɯ ɯ-mu iɕqha kɯ-maqhu kɤ-kɤ-qru nɯ kɯ "lɤβzaŋ nɯɣi ɲɯ-ŋu" kɤ-ti ci pa-mtshɤm ɲɯ-ŋu,
\t 罗桑的后妈听见一个“罗桑要回来了”的消息，
[ɯʑo nɤki ɕkɤrɯ nɯ-ʑɣɤsprɤt nɤki] ɯ-tɕɯ nɯ ɕkɤrɯ [nɯ-azɣɯt] na-sɤpa ɯʑo xtɯt nɯ-ʑɣɤ-sɤpa
\t 她使自己儿子变成一头鬣羚，使自己变成了一只野猫
lɯlu kɯ-fse nɯ xtɯt tu-kɯ-ti ɲɯ-ŋu ɣe, a-ɲi ? sɯŋgɯ lɯlu kɯ-fse nɯ xtɯt tu-kɯ-ti ɲɯ-ŋu ɣe ?
\t 像猫的那个就是野猫，是吧姑妈？像森林猫的那个就是野猫，是吧？
#lɯlu
\t #猫
a, sɯŋgɯ lɯlu kɯ-fse nɤ
\t 是森林里的猫
#ŋu, xtɯt
\t #是，野猫
nɯnɯ na-sɤpa ndɤre, ta-tɯt kɯ
\t 变成那个就说了：
tɕetha nɤʑo [nɤkinɯ] lɤβzaŋ [nɤki] ɯ-sɯm sna tɕe, ɯ-mbur a-tɤ-tɯ-ɕe jɤɣ ma, nɤ-ku pɕiz ɕti tɕe,
\t “等一会罗桑心底好，你爬到他腿上，他就会摸你的头，
tɕe nɤ-ku pɕiz pɤrthɤβ ʑo tɕe a-ʁrɯ tu ma ɕkɤrɯ ɲɯ-ʑɣɤsprɯt-a ŋu tɕe
\t 就在他给你摸头的那一段时间，我就有角因为我要装扮成鬣羚，
ɣɯ-tu-tɕhi-a tɕe lɤβzaŋ pjɯ́-wɣ-sat tɕe jamon nɤʑɯɣ a-pɯ-ŋu" ti ɲɯ-ŋu,
\t 我就会用角来顶他，把他弄死，这样亚门就是你的了”
"ɣa" ti nɤ ndɤre nɯ ta-pa-ndʑi ɲɯ-ŋu,
\t 他应了一声，他们俩就这样决定了，
nɯ-kha ɯ-rkɯz zgo tɯ-rdoʁ pɯ-ri ndɤre, nɤki ci nɯ
\t （罗桑回来）离他们家只有一座山的时候
kɤ-qanɯ ɲɯ-ŋu, tɕe lɤβzaŋ nɯ ɯ-prɤmɤl pa lɤ-rma ɲɯ-ŋu
\t 天黑了，罗桑找了杉树下能遮雨的地方露宿，
tɕendɤre [nɤkinɯ] prɤmɤl pa lɤ-rma ndɤre [nɤki]
\t 他就在这里露宿了。
tɤ-ɣɲat tɤ-mtsɯr kɯ pɯ-saχaʁ ʑo ɲɯ-ŋu, xtɯt nɯ tɤ-znɯlɯli ʑo ndɤre tɤ-ari ri [kɯki nɯ]
\t 他又疲惫又饿使十分难受，野猫装作一副撒娇的样子爬上去了
tɤ-ɣɲat kɯ pɯ-saχaʁ ʑo nɤ
\t 但是他累得不得了，
"tɤ-rɤru ma aʑo tɤ-ɣɲat kɯ ɲɯ-saχaʁ ɕti" ti nɤ ja-sthoʁ ma ɯ-ku mɯ-tha-pɕiz ɲɯ-ŋu
\t 他说：“让开，我累得不得了”，就把它推开了，没有给它摸头，
nɯ jamar ndɤ [xtɯt nɯnɯ kɯki nɯ maʁ kɯ] ɕkom nɯ kɤ-ɣe nɤ ɯ-kɯ-tɕhɯ ɯ-spa kɤ-ɣe ɲɯ-ŋu
\t 就在那个时候，那个麂子就来顶他，
tɕe ɣɯ-tɕhɯ pɯ-ŋu ri, /nɤki/ ci nɯ /mɯ-pɯ́-wɣ-sɯɣ-/ mɤ́-wɣ-sɯxcha pɯ-ŋu jamar ʑo qartshaz nɯ jɤ-nɯɬoʁ ndɤre,
\t 正要顶他的时候，罗桑快要失败的时候，那头鹿就出现了，
[tɯ-mɯ maʁ kɯ] ɕkɤrɯ nɯ ta-tɕhɯ ɲɯ-ŋu tɕendɤre 
\t 它就顶了那只鬣羚，
thɯci ɯ-jmŋo ci ʑo pɯ-fse ri koŋla ɯ-mɲaʁ na-cɯ tɕe nɯ-nɤrɯra ri
\t （罗桑觉得）好象是一场梦一样，当他睁开眼睛向四周一看
tɕe qartshaz nɯ "phɯ" tɤ-kɤ-tɯt ʑo pɯ-fse tɕe jɤ-anɯri ɲɯ-ŋu,
\t 像吹了一口气一样，那头鹿不见了，
tɯ-mɯ ci ʑo pa-nɯfse tɕe nɯ nɯ-nɤrɯra ri 
\t 他觉得象一场雨一样，一看周围，
ɯ-rkɯ nɯ tɕu xtɯt ɯ-ɕpɤβ ci cho [nɯ kɯki nɯ] ɕkom ɯ-ɕpɤβ ci pɯ-ata ɲɯ-ŋu
\t 在他旁边放着一只野猫的尸体和一头麂子的尸体。
tɕendɤre jɤ-azɣɯt ndɤre, ɯ-wa cho nɤ iɕqha jamon ni kɯ smi ta-βlɯ-ndʑi ɲɯ-ŋu
\t 他就回到了家，他父亲和亚门为他生了火，
iɕqha ɯ-ɬaʁ cho nɯ nɤki ci nɯ ɯ-ɬaʁ ɣɯ ɯ-rɟit nɯ ni ndʑi-kɯr ŋgɯ tɤ-ntɤβ tɯ-ka lɤ-ɬoʁ
\t 后妈和她的儿子他们俩嘴上各自出了一些水疱，
tɤ-sta zɯ pɯ-ata-ndʑi nɤ pɯ-si-ndʑi 
\t 他们俩在床上已经死了
ʑɤni jamon kɯ ci kɤ-nɯpa-ndʑi nɤ tɯ-rma tɯ-βlɯ tha-nɯsɤɲcɣɤɲcɣɤt-nɯ kɤ-ti ɲɯ-ŋu
\t 亚门他们俩成了亲，日子过得越来越旺盛。
