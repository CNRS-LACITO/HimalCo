pjɯ-nɤqaʑe-a tu-ti-a ŋu
\t 我从头开始讲吗？
#jɤɣ. nɯɣi tɤ-ti tɕe pɯ-nɯqaʑe ɲɯ-ra ŋu nɤma
\t #可以。你叫他过来你就重新讲，
tɤ-wa ci pɯ-tu ɲɯ-ŋu, wuma ʑo pɯ-ɕqraʁ ci pɯ-ŋu ri
ɯ-tɕɯ kɯβde pɯ-tu ri, ɯʑo kɯ-fse kɯ-ɕqraʁ tɯ-rdoʁ ci nɤ pɯ-me ɲɯ-ŋu,
\t 他有四个儿子，但是没有一个象他一样聪明
kɯ-wxti χsɯm nɯ kɯ nɯ-rʑaβ na-nɯ-ɕar-nɯ ɲɯ-ŋu tɕeri nɤki wuma sthɯci mɯ-pɯ-ɕqraʁ-nɯ ɲɯ-ŋu,
\t 三个大儿子都接了媳妇，但是她们也不是很聪明，
tɕe [nɯ tɤ-wa nɯ kɯ kɯ-wxti ra] kɯ-wxti ra χsɯm nɯ ɣɯ nɯ-rʑaβ nɯ χsɯ-xpa jɤ-tsu-nɯ ɲɯ-ŋu
\t 三个大儿子的妻子已经在他们家待了三年
a-me ra nɯʑo ra kɯnɤ nɤki cinɤ tɕe nɯ-kha nɯ-mu nɯ-phama ra tɤ-ɣi (pɯ-nɯ-sɯso-nɯ == tɯ-nɯ-sɯso-nɯ) ɕti tɕe jɤ-nɯɕe-nɯ ti ɲɯ-ŋu
\t 父亲说：“我的媳妇们，你们还是想念家人和父母，回一下家，
tɤ-rʑaβ ra  nɯ-tɯ-rga kɤ-ti kɯ pɯ-saχaʁ ɲɯ-ŋu tɕe "a-wɯ khatʂu" ti-nɯ ɲɯ-ŋu
\t 媳妇们非常高兴，连声说：“谢伯父”，
tɕendɤre stu kɯ-wxti nɯ phe "jɤ-ɕe-nɯ ma kɯ-jɤɣ me" tɕeri,
\t 对大媳妇说：“没有理由不让你们回去”
stu kɯ-wxti nɯ phe χsɯm kɯmŋu tɕe a-jɤ-tɯ-nɯɣi ra ti ɲɯ-ŋu.  χsɯm kɯmŋu tɕe a-jɤ-tɯ-nɯɣi 
\t 对大媳妇说：”你要在三个五的时候回来“，
nɤ-poro nɯ [qaɟy kɤ-βʑɯrdu] qaɟy ɯ-jme kɯ-me, qaɟy kɤ-βʑɯrdu ci a-jɤ-tɯ-ɣɯt ra" ti ɲɯ-ŋu
\t 你回来时要带没有尾巴的鱼，四方形的鱼，
tɕendere tɤ-rga kɯ nɯ ra pjɯ-rɯsɯso ɕɯŋgɯ ʑo "jɤɣ" ti ɲɯ-ŋu
\t 大媳妇高兴得不加思考地答应了，
tɕendere ɯ-pa nɯ ɣɯ ti ɲɯ-ŋu, "a-me nɤʑo kɯɕnɯz cho kɯrcat tɕe a-jɤ-tɯ-nɯɣi" ti ɲɯ-ŋu,
\t 他对二媳妇说：“女子，你在七和八的时候回来，
tɕendere nɤ-poro nɯ [nɤki tɕhi tu-kɯ-ti ndɤre ? tɤ-ʁrɤt tɕe] ɕoʁɕoʁ kɯ smi tɤ-kɤ-mphɯr ci a-jɤ-tɯ-ɣɯt ra" ti ɲɯ-ŋu. 
\t 你回来的时候带来用纸包着火的东西
nɯ ɣɯ ɯ-pa nɯ phe "nɤʑo kɯ [nɤki] lɤpɯɣ ɯ-sni kɯ-ɣɯrni a-jɤ-tɯ-nɯɣɯt" ti ɲɯ-ŋu, lɤpɯɣ ɯ-sni kɯ-ɣɯrni,
\t 对三媳妇说：“带红心的萝卜回来”
tɕendere iɕqha nɯnɯ "ɣa" ti ndɤre, tɕe nɯnɯ phe "nɤʑo [nɤki] sqamŋɤ-rʑaʁ tɕe a-jɤ-tɯ-nɯɣi" ti ɲɯ-ŋu
\t 她答应了一声，父亲又对她说：“你要过十五天就回来”
tɕe tɤ-rɤŋgat-nɯ a-me ra, tɯ-ɣrɤz ju-tɯ-nɯɕe-nɯ ŋu tɕe, tɯ-ɣrɤz a-jɤ-tɯ-nɯɣi-nɯ ŋu" ti ɲɯ-ŋu
\t “准备出发，女儿们，你是一起回去的，也要一起回来！”
"ɣa" ti-nɯ ndɤre, tɤ-rga kɯ ʑo nɤ-anɯri-nɯ ɲɯ-ŋu
\t 她们应了一声就高兴的走了。
tɕɤndɯ-ndi ʑo chɯscɯz nɯ kha ci pɯ-tu ʑo ndɤre
\t 在西边比较远的地方，有一座房子，
rkɯ nɯ tɕu tʂu χsɯ-tɤ-rtaʁ pɯ-tu qhe, nɯ tɕu tɯ-ka ɲɯ-nɯ-ɴɢɤt-nɯ pɯ-ŋu ɲɯ-ŋu.
\t 旁边有个三叉路，她们在那里各自要分手了。
nɯ tɕu ndɤre tɤ-nɯna-nɯ ɲɯ-ŋu.
\t 她们在那里休息了一下，
nɯ-poro cho nɯ-ku-kɤ-nɯɕe nɯ ra tɤ-sɤfɕɤra-nɯ ɲɯ-ŋu
\t 谈论了要带回的礼物和回家（东边）的路程（回家的时间）
stu kɯ-wxti nɯ kɯ "aʑo χsɯm kɯmŋu tɕe ju-nɯɕe-a ŋu, a-poro qaɟy ɯ-jme kɯ-me kɯ-ɤβʑɯrdu ŋu" ti ɲɯ-ŋu
\t 最大的那个说：“我三五就回去，要带回的礼物是没有尾巴的四方鱼”
tɕendɤre pjɯ-rɯsɯso ri qaɟy ɯ-jme kɯ-me kɯ-ɤβʑɯrdu pɯ-me ɲɯ-ŋu,
\t 但她想一下，“没有尾巴的四方鱼是不存在的”，
ɯ-pa nɯ kɯ ti kɯ "aʑo kɯ ɕoʁɕoʁ ŋgɯz smi tɤ-kɤ-mphɯr ju-tsɯm-a kɯ-ra ŋu,
\t 第二个说：“我要带回去的是纸里包着火的东西，
kɯɕnɯkɯrcat ju-nɯɕe-a kɯ-ra ŋu" ti 
\t 我要在七八的时候回去，
(ɯ-taʁ = ɯ-pa) nɯ kɯ "aʑo sqamŋɤ-rʑaʁ tɕe ju-nɯɕe-a kɯ-ra ŋu
\t 第三个说：“我要在十五天之后回去，
a-poro lɤpɯɣ ɯ-sni kɯ-ɣɯrni ŋu" ti ɲɯ-ŋu tɕendɤre nɤki tɕenɤ
\t 我要带的礼物是红心的萝卜，
tɕe na-sɤfɕɤra-nɯ ri, li tɯ-ɣrɤz ju-nɯɕe-nɯ kɯ-ra pɯ-ɕti ɲɯ-ŋu.
\t 她们议论了一下，又是要一起回家的，
tɕendɤre "ji-wɯ kɯ a-mɤ-jɤ-tɯ-ɣi-nɯ ɯ-skɤt to-βzu ɕti" tɤ-amɯti-nɯ ndɤre ɲo-ɣɤwu-nɯ ɲɯ-ŋu.
\t 她们彼此说：”我们伯父说的话的意思原来是不要我们回去“，就哭起来，
ɣɯr-nɤ-ɣɯr ʑo pɯ-ɣɤwu-nɯ ɲɯ-ŋu.
\t 三个一起大声地哭着，
tɕendɤre nɯnɯ nɯtɕu [kha pɯ] kha nɯnɯ ɣɯ nɯ-me ci pɯ-tu ɲɯ-ŋu,
\t （住）在那座房子（的人）有个女儿，
tɕendɤre, nɯ kɯ a-mu a-ki kɯ-ɣɤwu ci ɣɤʑu tɕe s-pjɯ-ru-a ŋu nɤ" ti ɲɯ-ŋu
\t 她说：“母亲，在下面有人在哭，我下去看一下吧”，
ɕ-pɯ-ru ɲɯ-ŋu, tɕendɤre nɤki stu kɯ-wxti nɯ [nɤkinɤ] "ji-wɯ kɯ mɤ-ju-kɤ-nɯɣi ɣɯ to-βzu ɕti", nɯ ra ɲɯ-fse ti-nɯ ɲɯ-ŋu
\t 她下去看了，最大的媳妇在说：“我们伯父说的是不要我们回去“，说了（伯父说的那些话），
tɯ-ɣɤwu-nɯ mɯ́j-ra ma nɯ-wɯ kɯ mɯ-ju-kɤ-nɯɣi ɣɯ to-ti ɲɯ-maʁ, tɕendɤre nɤki iɕqha nɯnɯ
\t ”你们不用哭，你们伯父的意思不是不要你们回来，
stu kɯ-wxti nɯ phe "nɤʑo χsɯm kɯmŋu nɯ pɯ-pɯ-ŋu nɤ, nɤki,
\t 她对最大的媳妇说：“至于你的三五，
kɯmŋu nɤ kɯmŋu nɤ χsɯm to-ti ɲɯ-tɯ-ŋu tɕe sqamŋu ju-tɯ-nɯɕe ɲɯ-ŋu,
\t 你是三个五的时候回去，那就是说过十五天就回去，
ɯ-pa nɯ phe "nɤʑo kɯɕnɯkɯrcat nɯ pɯ-pɯ-ŋu nɤ,
\t 对第二个媳妇说：“至于你的七八，
kɯɕnɯz ɯ-taʁ kɯrcat pjɯ́-wɣ-ta tɕe sqamŋu ɲɯ-ŋu sqamŋu tɕe ju-tɯ-nɯɕe-nɯ ɲɯ-ŋu tɕe,
\t 七上加八就是十五，你们就是过十五天几回去，
stu kɯ-xtɕi nɯ ɣɯ sqamŋɤ-rʑaʁ ɲɯ-ŋu tɕe, kukutu sqamŋu-sŋi tɕe ju-tɯ-nɯɕe-nɯ kɯ-ra ɲɯ-ŋu" ti ɲɯ-ŋu,
\t 最小的是十五天，（你们）都是十五天回去，
stu kɯ-wxti nɯ phe "nɤʑo [nɤnɤ] nɤ-poro <doufu> lotɕi, nɯnɯ ɲɯ-ŋu" ti ɲɯ-ŋu
\t 她对大媳妇说：“你的礼物就是那个豆腐”
nɯ pa nɯ phe "nɤʑɯɣ @denglong ɲɯ-ŋu" ti ɲɯ-ŋu
\t 对二媳妇说：“你的就是那个灯笼”
nɯ iɕqha [smi kɯ] ɕoʁɕoʁ ŋgɯ smi tɤ-kɤ-mphɯr nɯ, @denglong
\t 就是用纸包着火的那个，灯笼
nɯ ɣɯ ɯ-pa nɯ phe iɕqha, paʁndza lɤpɯɣ kɯ-ɣɯrni ci tu lo, nɯnɯ ɲɯ-ŋu" ti ɲɯ-ŋu,
\t 对三媳妇说：“你的就是可以用来喂猪的那个红萝卜”
tɕendɤre nɯ tɤ-rga kɯ ta-sɯ-ti-nɯ, nɯ tɤ-rga kɯ jɤ-anɯri-nɯ ɲɯ-ŋu,
\t 她们让她说了令她们高兴的话，就高兴地走了
tɕendɤre sqamŋɤ-rʑaʁ tɤ-atsu tɕɤn tɯ-ɣrɤz kɤ-anɯri-nɯ ,
\t 过了十五天，她们一起回（婆家）
nɤ-poro ra kɯ-kɯ-ŋu ʑo ka-tsɯm-nɯ ɲɯ-ŋu
\t 她们带的礼物每一个都是正确的，
kɤ-ari-nɯ nɤ tɤ-wa nɯ kɯ "wuma ʑo ɲɯ-pe, wuma ʑo ɲɯ-tɯ-ɕqraʁ-nɯ tɕe,
\t 父亲就对她们说：“很好，你们很聪明，
ɕɯ kɯ ta-tɯ-wɣ-sɯɣɕɤt-nɯ" ti ɲɯ-ŋu,
\t 是谁告诉你们的？”
"nɯ ra kɯ-fse ci tɕe ɯ-tʂɤrtaʁ lɤcu kha ɣɯ ra ɣɯ nɯ-me nɯ kɯ tɤ́-wɣ-sɯxɕɤt-i" ti-nɯ ɲɯ-ŋu,
\t 她们说：“是岔路上面那一家他们的女儿告诉我们的。
tɤ-wa nɯ kɯ "nɯnɯ ɲɯ-pe tɕe nɯ aʑo a-tɕɯ stu kɯ-xtɕi ɣɯ ɯ-rʑaβ a-pɯ-ŋu ɲɯ-ra" na-sɯso ɲɯ-ŋu
\t 父亲想了：“那就好，就让这个女子来作我最小儿子的妻子”，
tɕendɤre tɕheme nɯ ɕ-to-nɤtshɯtshɤt ri, tɯ-ta-nɤtshɯtshɤt ʑo nɯ tɕheme nɯ kɯ laʁ-nɤ-laʁ ʑo tu-ste pɯ-ɕti ɲɯ-ŋu.
\t 他（到那边）去试探，他试探的每一句，那个女子对答如流，
tɕendɤre nɯ-rʑaβ ta-nɯ-thu ɲɯ-ŋu, tɕe nɯ-rʑaβ ka-nɯtsɯm ɲɯ-ŋu,
\t 他就（向他们家）提亲，并把女子带回去作媳妇，
tɕendɤre nɤki nɯ-sɤ-cɯ nɯ ɯ-jaʁ na-kho kha ɣɯ nɯ-mu ɯ-tshɤt tu-sɯ-βze pɯ-ŋu,
\t 他就把他们家的钥匙交到她手里，让她成为这一家的主妇。
tshɯmɕtʂat qhe tɕe tɤ-ma ɯ-pɤlɤjlɯz kɯ-fse ra ɯ-tɯ-mkhɤz kɯ kɤ-tsa ra nɯ-tɯ-scit pɯ-saχaʁ ʑo ɲɯ-ŋu,
\t 她对计划、劳动方法等都很得力，他们全家都过得很幸福。
tɕeri kɯ-wxti tɤ-rʑaβ χsɯm nɯ kɯ "iʑɤra jɤ-kɯ-mɤku ɕti ri ji-ʁi kha ɣɯ tɤ-te tɤ-mu tshɤt tu-sɯ-βze ɲɯ-ŋu" ti-nɯ ɲɯ-ŋu,
\t 但是大的三个媳妇说：“我们是先到这个家的，可是他们叫我们弟媳来当主妇”，
tɕendɤre tɤ-wa nɯ kɯ "mɤ-ʁdɯɣ" ti nɤ, jima na-kho ɲɯ-ŋu,
\t 父亲对三位大媳妇说：“没关系”，就拿了一些玉米给她们。
ki jima ki， jima ɣndʑɤr [nɤki] tsuku na-kho-nɯ,
\t 拿了一些玉米粉给她们
ki sqamnɯ-tɯphu [tɤ-βzu-nɯ] ndzɤtshi tɤ-βzu-nɯ kɯ-ra ŋu, 
\t 这个要你们作成十二种食品，
#thɤstɯɣ to-sɤβzu-nɯ? (600)
\t #多少种？ 
sqamnɯ-tɯphu
\t 十二种
tɕeri nɯ kɯ-cha stu kɯ-xtɕi nɯ ma pɯ-me ɲɯ-ŋu
tɕendɤre, "nɯʑɤra mɯ-pɯ-tɯ-nɯ-cha-nɯ ɕti tɕe, stu kɯ-xtɕi kɯ nɯ ɯ-qhu kha ɣɯ tɤ-mu tshɤt a-thɯ-ndɤm ɲɯ-ɬoʁ" ti ɲɯ-ŋu
\t 父亲说：“是你们自己不能（完成我提的要求），从此以后，只好让小媳妇作家庭主妇了”
tɕendɤre nɯ-tshɯmɕtʂat cho ra lonbɯ-nba ʑo kha ɣɯ nɯ-ftɕɤfkɤt lonba ʑo stu kɯ-xtɕi nɯ kɯ tu-tɕɤt pɯ-ŋu ɲɯ-ŋu,
rcanɤ nɯ-tɯ-scit nɯ-tɯ-ɤmɯme nɯ-ma ra ɯ-mphru ɯ-tɯ-tu pɯ-saχaʁ ʑo ɲɯ-ŋu.
ndɤre tɤ-wa nɯ khɤkɯm pɯ-nɤʁaʁ-nɯ pjɯ-rɯsɯso ndɤre, ndɤre
\t 那位父亲一在门口晒太阳一边想
"iʑo ndɤ wuma mkhu-i ci maŋe kɯ" na-sɯso ɲɯ-ŋu, tɕendɤre
\t 他想：“我们是什么都不缺（不用求人）
 "iʑo mkhu-j me, tɯ-rme ɯ-ɕki wortɕhi ti mɤ-ra" khɯkɯm tɤ-scoz pa-nɯ-rɤt ɲɯ-ŋu,
\t 他在门口上写了：“我们什么都不缺，不需要求人”这些字，
tɕendɤre [nɤki] nɯnɯ ta-nɯɲɟoʁ ɲɯ-ŋu, nɯnɯ sɤtɕha ɣɯ rɟɤlpu nɯ jɤ-ɣe  ɲɯ-ŋu,
\t 他自己把字条贴在门上。那个地区的国王来了，
lu-ru nɤ, nɯ kɯ-fse ci pa-rɤt ɲɯ-ŋu,
"ki ɕɯ kɯ pɯ-arɤt" ti ɲɯ-ŋu,
tɤ-wa nɯ kɯ "aʑo pɯ-rat-a" ti ɲɯ-ŋu,
\t 父亲说：“是我写的”，
tɕendɤre "nɯ-tɯ-sɤnɤkhe-nɯ mɤ-ra, [tɯ-rme] tɯ-mkhu-nɯ pɯ-me tɯ-rme phe wortɕhi tɤ-ti-nɯ mɯ-mɤ-pɯ-ra ŋu nɤ ?"
\t “你们不要欺负人，你们什么都不缺，不需要求人的话，
nɯ-khɤndɤcu smar ku-xtɯ-wxti ʑo chɤ-nɯ-ɬoʁ pɯ-ŋu ɲɯ-ŋu,
d 73 在他们房子西边有一条大河流过去，
"ki ʑo kɯ-fse tɯ-kri a-thɯ-tɯ-tɕɤt-nɯ ra"
\t ”你们要让油流得象这条河那么多，
smar ki ʑo kɯ-fse tɯ-kri tɕe a-thɯ-tɯ-tɕɤt-nɯ ra qambrɯ kɯ-rɤpɯ ci a-jɤ-tɯ-ɣɯt-nɯ ra,
\t 象大河一样多的油，带一头会生小牛的牦公牛来，
#tɯ-ci ŋgɯ nɯ tɕu ?
\t #在水里面吗？
[tɯ-ci] smar ku-xtɯ-wxti ʑo chɯ-ɣi pɯ-ŋu tɕe, ki smar ki ʑo kɯ-fse tɯ-kri a-thɯ-tɯ-tɕɤt-nɯ
\t 有一条很大的河流过，你们让油流得象这条河那么多，
tɕe qambrɯ kɯ-rɤpɯ a-jɤ-tɯ-ɣɯt-nɯ, tɕe tɯ-mɯ nɤmkha ɯ-kɯ-luj ʑo raz ci a-jɤ-tɯ-ɣɯt-nɯ
\t 你们要带会生小牛的牦公牛来，带一块可以遮盖天空的布来，
tɤ-wa nɯ kɯ "oja tɕe tɕe kɯ-ŋu tɤ-stu-t-a me" ɲɯ-sɯsɤm tɕe ɲɯ-nɯzdɯɣ pɯ-ŋu ɲɯ-ŋu
\t 父亲想着：“这下我没有干出好事来”，就担心起来，
chɯ-nɯzdɯɣ pɯ-ŋu ɯ-xcɤt kɯ ɯ-ndzɤtshi ʑo pɯ-ʁnɤt ɲɯ-ŋu
\t 担心得影响食欲，
tɕendɤre nɯ me nɯ kɯ pa-sɯχsɤl ɲɯ-ŋu tɕe "a-wɯ tɕhi chɯ-tɯ-nɯzdɯɣ ŋu" ti ɲɯ-ŋu,
\t 那个小媳妇发现了， 便问他：“伯父，你在担心什么呢？”
"chɯ-nɯzdɯɣ-a me" ntsɯ tu-ti pɯ-ŋu ɲɯ-ŋu,
\t 他总是说：“我没担心什么”。
rʑaʁtɕhɤt ci na-βzu-nɯ "nɯ tɕu tɕe lu-ɣi-a ŋu" ti ɲɯ-ŋu, [tɕe nɯ rɟɤlpu nɯ kɤ-ɣe]
\t 国王定了期限，说那个时候就会来。
tɕendɤre nɤki, "ɲɯ-nɯzdɯɣ-a me" ntsɯ tu-ti pɯ-ŋu ɲɯ-ŋu, 
\t 他总是说：“我没有担心什么”
tɕeri tɕheme nɯ kɯ "a-wɯ [nɯ ma aʑɯɣ tɤ-ti kɯ = mɤ-tɤ-tɯ-ti kɯ] tɤ-ti tɕe 
\t 但是媳妇总是说：“伯父，不要总是那么说，
nɯ tu-oqurle-j tɕe kɯ-ra kɯ-fse ɣɤʑu ɯ-ɲɯ-fse tu-oqurle-j ɯ-ɲɯ-khɯ
\t 如果是我们能够帮忙的，是可以帮忙的吗？
nɯ maʁ tɕe tɤ-ta-sɤzmbrɯ kɯ-fse tu ɯ-ŋu" nɯ ra ntsɯ tu-ti pɯ-ŋu ɲɯ-ŋu,
\t 不然是不是我们让你生气了”
"nɯ ra ndʐa maʁ ri kɤ-ʁdɯɣ me" ntsɯ tu-ti pɯ-ŋu ɲɯ-ŋu,
\t （父亲总是说）：“不是因为这些，其实没有什么”，
tɕeri "a-wɯ tɤ-ti" ntsɯ tu-ti pɯ-ŋu ɲɯ-ŋu,
\t 但是她总是说：“伯父说出来吧”
tɕendɤre, "a-ʁa kɯ-tu ɯ-spjɤtɕha pjɯ-rɯsɯso-a tɕe ji-tɯ-scit,
\t 父亲说：“我没事作，想来想去，想到我们家多么幸福，
kha mkhu-j ɯ-tɯ-me kɯ ɯ-xɕɤt kɯ nɯ kɯ-fse tɤ-scoz ci kɤ-rat-a tɕe,
\t 我们家真毫无所求，我就顺便写了这些字，
rɟɤlpu kɯ s-pjɤ-mto tɕe nɯ kɯ-fse ci a-jɤ-tɯ-ɣɯt ra ɲɯ-ɤsɯ-tɯt" ti ɲɯ-ŋu,
\t 国王去看见了就说要我拿出这些东西来”
"ama a-wɯ nɯ kɤ-nɯzdɯɣ nɯ βde" ti ɲɯ-ŋu, tɕendɤre nɤki,
\t “哎哟，伯父你倒用不着担心那个， 
rʑaʁtɕhɤt nɯ tɤ-mda nɯ ɯ-wɯ kɤ-sɯ-ɤnbaʁ ɲɯ-ŋu,
\t 期限到了的时候，媳妇让伯父躲起来了， 
[pɯ-ari ɲɯ-ŋu] tɕendɤre rɟɤlpu nɯ tɤ-akhu ndɤre pɯ-ari ɲɯ-ŋu,
\t 国王往上喊一声，媳妇就下楼了
"nɤ-wɯ ri" ti ɲɯ-ŋu
\t 国王说：”你伯父呢？“
"a-wɯ kɯ-rɤrɟit jɤ-ari" ti ɲɯ-ŋu
\t 媳妇说：“我伯父生小孩子去了”，
"nɤ-wɯ kɯ-rɤrɟit jɤ-ari kɯ ɕi, tɤ-tɕɯ tɕhi kɯ-rɤrɟit thɤjtɕu pjɤ-ŋgrɤl ?" ti ɲɯ-ŋu
\t 国王说：“你怎么说你伯父去生小孩子，男孩子哪会生小孩子的呢”
tɕendɤre "ŋu rɯtɕi nɤʑo kɯ qambrɯ kɯ-rɤrɟit a-jɤ-tɯ-ɣɯt ra to-tɯ-ti tɕe a-wɯ kɯ-rɤrɟit jɤ-ari" ti ɲɯ-ŋu.
\t 媳妇说：“因为你要他拿出会生小牛的牦公牛，所以他就去生小孩子了”
tɕe "jɤxtshi ki nɤʑo pɯ-tɯ-βʁa ŋu tɕe, tɯ-kri jɤ-tɕɤt-nɯ ra" ti ɲɯ-ŋu
\t 国王说：“这一次是你赢了，但是你们要把那个油拿出来”
"wortɕhi ʑo nɤʑo, kɯ-fse ʑo tɤ-te, nɤ-ŋkhor cho ra kɯ-dɤn me tɕe
\t “摆脱你，只有你才有那么多属下，
a-ndi smar ki tu-tɯ-sɯβzɯr ɯ-βrɤ-tɯ-cha" ti ɲɯ-ŋu
\t 能不能让他们把这条河移开？”
"a-ndi ki sthɯci smar kɯ-wxti iʑo kɤ-sɯ-βzɯr tɕhi a-tɤ-stu-j" ti ɲɯ-ŋu,
\t “那么大一条河，怎么能移开？”
"qhe iʑo kɯnɤ a-ndi ki ʑo kɯ-fse tɯ-kri kɤ-tɕɤt tɕhi a-tɤ-stu-j" ti ɲɯ-ŋu
\t 媳妇说：“那我们也怎么拿得出这么多油呢？”
tɕendɤre "jɤxtshi ki pɯ-tɯ-βʁa ŋu tɕe, nɤki, raz nɯ jɤ-ɣɯt-nɯ ra" ti ɲɯ-ŋu
\t 国王说：“这一次是你赢了，但是你们要把那块布拿出来”
"nɤmkha ??thɤstɯ-ɟom ku-nɯ-tu kɯɣe" ti ɲɯ-ŋu, (930, sɤz?)
\t 媳妇说：“那么天空到底有多少庹长呢？”
"tɯmɯ nɤmkha sthɯci kɯ-wxti ɕɯ kɯ ko-rɤɟom" ti ɲɯ-ŋu,
\t 国王：“天空那么大，你听过谁去量过”
"qhe iʑo kɯnɤ nɯ kɯ-fse raz kɤ-ɣɯt mɤ-cha-j" ti ɲɯ-ŋu,
\t 媳妇说：“那我们也就不能拿出那样的布”
tɕendɤre rɟɤlpu nɯ ɣɯ ɯ-kɤ-ti ɲɤ-ɣɤme ndɤre tɤ-zraʁ kɯ ʑo jɤ-anɯri,
\t 使得国王无话可说了，只好羞愧地走了，
ʑara tɯ-rma tɯ-βlɯ tha-nɯsɤɲcɣɤɲcɣɤt ʑo kɤ-ti ɲɯ-ŋu.
\t 他们家日子过得越来越兴旺。
