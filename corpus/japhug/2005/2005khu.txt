A 0 tɤ-mu kɤ-tsa ci pɯ-tu-ndʑi ɲɯ-ŋu, ndʑi-sɤtɕha nɯ nɯ ɣɯ jil nɯnɯ rcanɯ khu kɯ lonba ʑo tha-ɕkɯt ɲɯ-ŋu,
D 0 有一对母女，他们俩的村子的人被老虎吃光了，

A 1 #ndʑi-fsapaʁ nɯ
D 1 #他们的牲畜？

A 2 maʁ nɤ sɤtɕha ɣɯ jil

A 3 nɤki ci nɯ tɕheme nɯ kɯ "jɯɣmɯr tɕe tɕiʑo tɕi-ki ɣi" ɲɯ-sɯsɤm tɕe [ndʑi-me = tɯ-me] nɯ kɯ chɯ-nɯzdɯɣ pɯ-ŋu ɲɯ-ŋu,
D 3 那个女儿就担心“今天晚上会到我们俩这里来”

A 4 nɤki iɕqha nɯnɯ "a-mu tɕi-scawa ma jɯɣmɯr tɕe iɕqha khu ɣi thaŋ nɤ" ti ɲɯ-ŋu,
D 4 “我们俩真可怜，今天晚上老虎可能要来”

A 5 tɕendɤre "khɯ nɯ ʁo nɯ-βde wo, a-me nɯ sɤznɤ a-ftsaʁ ɯ-βrɤ-ɣi ma" ti ɲɯ-ŋu
D 5 母亲说：“女儿，不要管那一只老虎，比这个的重要的是房子会不会漏雨”。

A 6 tɕe khapa nɯ tɕu khu nɯ ɲɯ-sɤŋo pɯ-ŋu tɕe, "aʑo staʁnɤ kɯ-sɤɣmu ci ɣɤʑu rca" ɲɯ-sɯsɤm pɯ-ŋu ɲɯ-ŋu 
D 6 在圈里，老虎听见了就想：“可能有比我更可怕的东西”。

A 7 tɕe mɤ-pɕoʁ sɤtɕha nɯ ra tɯ-rme nɯ ra tɤ-tɕɯ tsuku pɯ-tu ndɤre
D 7 有外地来的几个男人

A 8 tɤ-mu kɤ-tsa ni ndʑi-mbala ci pɯ-tu ndɤre kɯ-mɯrkɯ jɤ-ɣe-nɯ ɲɯ-ŋu,
D 8 来偷母女的那头黄牛，

A 9 khapa nɯ pɯ-qanɯ nɤ khu nɯ ra mɯ-pa-sɯχsɤl-nɯ ndɤ, khu nɯ ɣɯ ɯ-ɕna na-sɯspoʁ-nɯ ɲɯ-ŋu
D 9 因为圈里黑，他们没有发现是老虎就给它穿了鼻子，

A 10 tɕe nɯ tɯ-rdoʁ nɯ kɯ ta-mtshi
D 10 其中一个人把老虎牵着，

A 11 ɯ-rdoʁ nɯ kɯ ta-mtshi, tɯ-rdoʁ nɯ kɯ ta-nɯmbrɤpɯ, tɯ-rdoʁ nɯ kɯ ja-no ɲɯ-ŋu tɕe nɯ jɤ-ari-nɯ ndɤre
D 11 一个牵着、一个骑着、一个赶着就走了，

A 12 tɕe ɯ-kɯ-no nɯ ju-ru nɤ lɤ-fsoʁ ɯ-jija nɤ khu pɯ-ɕti ɲɯ-ŋu
D 12 赶着的那个人随着天亮发现那是老虎，

A 13 kɯ-nɯmbrɤpɯ nɯ ɯ-phe tɕe "laʁjɯɣ nɤʑo tɤ-nɯ-ndɤm je tɕe, aʑo jɤɣɤt ci lu-ɕe-a nɤ" ti nɤ
D 13 他对骑着老虎的那个人说：“你自己拿着棍子，我要去方便”，

A 14 tɕe kɯ-nɯmbrɤpɯ nɯ kɯ laʁjɯɣ ɯʑo ta-nɯ-ndo ɲɯ-ŋu.
D 14 骑着的那个就自己拿了棍子，

A 15 nɯ kɯki nɯ, tɕe nɯ ɯ-kɯ-no nɯ lɤ-phɣo ɲɯ-ŋu
D 15 赶老虎的那个就逃跑了，

A 16 lɤ-ari-nɯ nɤ lɤ-ari-nɯ iɕqha ɯ-kɯ-mtshi nɯ kɯ "ama nɯ ɯ-kɯ-no nɯ kɯ-ɣi ɯ-tɯ-me nɯ" na-sɯso nɤ, ci thɯ-nɤqharu ɲɯ-ŋu,
D 16 他们走了又走，牵老虎的那个想：“赶老虎的那个怎么不见了呢？”，于是就转回身一看

A 17 tɕeri ɯ-kɤ-mtshi nɯ khu pɯ-ɕti ɲɯ-ŋu 
D 17 他牵的居然是一只老虎

A 18 tɕe "nɤ-ɕnɤri nɯ tɤ-nɯ-ndɤm tɕe aʑo jɤɣɤt ci ju-ɕe-a ŋu nɤ" ti nɤ, ɯ-ɕnɤri ɯ-taʁ nɯ phe ta-kho ɲɯ-ŋu
D 18 “你自己把鼻索拿一下，我要去方便”，就把鼻索给了他。

A 19 li jɤ-phɣo ɲɯ-ŋu, tɕere [ɯ-ɕnɤri] "nɯ ci ni kɤ-ɣi ndʑi-tɯ-me nɯ ra" ɲɯ-sɯsɤm tɕe ɯ-khɯkha ju-ɕe pɯ-ŋu ɲɯ-ŋu,
D 19 那个又逃了，（骑老虎的那个）一边走一边想：“他们两个还不回来” 

A 20 lɤ-fsoʁ ɯ-jɯja nɯ pjɯ-ru tɕe ɯ-kɤ-nɯmbrɤpɯ nɯ khu pɯ-ɕti ɲɯ-ŋu,
D 20 随着天亮就发现自己骑的原来是一只老虎，

A 21 tɯ-mu ɯ-xɕɤt ɯ-qe ta-sɯ-ɤɲɤβɲɤβ thɯ-nɯɬoʁ
D 21 他吓得屎不由自主地出来了，

A 22 tɕendɤre tɯ-rgi ci qa jɤ-azɣɯt nɤ tɯ-rgi ɯ-rtaʁ taʁ kɤ-ɴqoʁ ndɤre tɤ-ari ɲɯ-ŋu
D 22 他到一棵杉树下，抓住树枝，就往上爬，

A 23 iɕqha nɯ khɯ rcanɯ stɤ-rɟɯɣ kɯ ʑo jɤ-ari ɲɯ-ŋu, ʑara nɯ́-wɣ-ɕɯɣmu-nɯ mɤ-kɯ-jɤɣ kɯ
D 23 那只老虎使劲地跑着，不但把他们三个人吓倒了，

A 24 tɕhi ɲɯ-ŋu ma a-mgɯr qhu kɯ-sɤɕke nɯ kɯ-mar nɤ ɯ-di ɯ-tɯ-sɤjloʁ ntsɯ ɲɯ-sɯsɤm tɕe ju-phɣo pɯ-ŋu ɲɯ-ŋu,
D 24 它想着：“是什么东西，敷在我背上的那个烫的东西，很臭啊”就逃了，

A 25 ɯ-ʁɤri zɯ qachɣa ci pɯ-rɤʑi ɲɯ-ŋu,
D 25 （老虎走的方向）前面有一只狐狸

A 26 "ama a-pi khu tɕhindʐa ku-tɯ-nɤphɯphɣo tɕe nɤʑo kɯ-fse kɯ-sɤɣmu me tɕe" ti ɲɯ-ŋu,
D 26 狐狸惊讶地说：“哎哟，老虎哥哥，你怎么逃来逃去，不是你最可怕吗？”

A 27 "mɤ-tɤ-rju ma a-ftsaʁ kɤ-ti aʑo staʁ ku-sɤɣmu ci ɣɤʑu tɕe, a-ɕna na-sɯspoʁ-nɯ, 
D 27 “你不要说，有一个叫“漏水”，比我可怕的，他们穿了我的鼻子，（老虎不理解“漏水”这个词的含义，以为是某种怪物）

A 28 a-mgɯr qhu kɯ tɕu kɯ-sɤɕkɯ-ɕke kɯ-sɤjlɯ-jloʁ ci ʑo di na-mar-nɯ" ti ɲɯ-ŋu.
D 28 他们在我的背上敷了一种滚烫，非常臭的东西”

A 29 tɕendɤre "ci tu-rtoʁ-a" ti nɤ ta-rtoʁ ri "ama nɤ-taʁ nɯ tɕi tɯ-rme qe ɲɯ-ɕti" ti nɤ 
D 29 狐狸说：“你让我看一下”，他就看了，说：“你上面那个是人屎吗！”

A 30 "maka maʁ ma ɯ-tɯ-sɤɣmu ɯ-grɤl maŋe" ti ɲɯ-ŋu
D 30 老虎说：“根本不是人屎，因为可怕得不得了”

A 31 "tɯ-rme qe ɲɯ-ɕti tɕe ɕɯ-ru-tɕi" ti ɲɯ-ŋu, jɤ-ru-ndʑi ndɤre,
D 31 “是人屎，我们来看一下”，他们就看了，

A 32 "aʑo mɤ-mbjom-a, nɤʑo tɯ-mbjom tɕe tɕi-jme sɤlɤɣɯ-tɕi"
D 32 狐狸：“我跑得不快，你跑得快，我们把尾巴系在一起吧”

A 33 tɕe tɯ-rgi nɯ ɣɯ ɯ-qa jɤ-azɣɯt-ndʑi ɲɯ-ŋu,
D 33 他们就到了那棵杉树底下，

A 34 "aʑo tu-ɕe-a ŋu tɕe, ɕ-tu-ru-a ŋu tɕe tɯ-rme ɲɯ-ɲɯ-ŋu nɤ, a-ku tu-sɤŋoʁŋoʁ-a ŋu tɕe, tɤ-jɣɤt tɕe tɤ-ndze,
D 34 狐狸说：“我先上去看，如果上面是人，我就点头，你就转上来把他吃掉，

A 35 tɯ-rme ɲɯ-ɲɯ-maʁ ŋu nɤ, a-ku ɲɯ-sɤphar-a ŋu tɕe, tɕe phɣo-tɕi ra" ti ɲɯ-ŋu, "ɣa" ti ndɤ, qachɣa nɯ tɤ-ari ri, 
D 35 如果不是人的话，我就摇头，我们就要逃“，老虎应一声，狐狸也就上去了，

A 36 tɕɤtu nɯ kɯ pjɯ-ru tɕe, ɯ-pa zɯ qachɣa cho khu ni tɤ-ɣe-ndʑi, tɯ-mu ɯ-xɕɤt kɯ ɯ-qe tɤ-sɤɲɤβɲɤβ ʑo pɯ-nɯɬoʁ ɲɯ-ŋu,
D 36 上面的那个人往看到在他下面狐狸和老虎都爬上来了，吓得屎不由自主地往下掉，

A 37 nɤki qachɣa nɯ ɣɯ ɯ-rŋa taʁ ʑo pɯ-ari ɲɯ-ŋu,
D 37 屎掉到了狐狸的脸上，

A 38 qachɣa nɯ rŋa ɯ-taʁ pɯ-ari nɤ qachɣa nɯ kɯ [na-] ɯ-ku na-sɤphɤr ɲɯ-ŋu
D 38 掉到狐狸脸上的时候，狐狸就摇了一下头，

A 39 ɯ-pa nɯ kɯ "woje tɕe kɯ-sɤɣmu nɯ ɲɯ-ŋu ʑo" na-sɯso nɤ pɯ-rɟɯɣ nɤ jɤ-phɣo ɲɯ-ŋu,
D 39 下面的那个以为“啊，就是那个可怕的东西”，就逃跑了，

A 40 qachɣa nɯ pa-nɤkhɯkhrɯt ɲɯ-ŋu nɯ-nɤqharu nɤ qachɣa ɣɯ ɯ-ndʐi thɯ-kɯ-ɴɢaʁ nɯ "tɯ-stɤt pa-βde ɲɯ-ŋu" na-sɯso nɤ,
D 40 老虎这样就把狐狸拖下来，往后一看狐狸被刮掉皮子，老虎就以为是狐狸脱掉袖子，

A 41 nɤkinɯ "ɣɯ-ʁndɯ-a ɲɯ-ŋu" na-sɯso nɤ, mɤʑɯ ʑo jɤ-rɟɯɣ ɲɯ-ŋu
D 41 以为狐狸要打它，就跑得更快，

A 42 tɕendɤre, qachɣa nɯ pɯ-si, ɯʑo nɯ ɯ-qhu ɕaŋpɕi nɯ tɕu sɤtɕha kɤ-ɣi mɯ-nɯ-nɤz,
D 42 狐狸就死了，老虎也从此以后再也不敢来到这个地方。

A 43 tɕe khu kɤ-ɕe /mɯ-na-nɤz/ kɤ-ti ɲɯ-ŋu ja
D 43 老虎不敢再去。

A 44 tɕe kɤ-tsa nɯ kɯ tɯ-rma tɯ-βlɯ tha-nɯsɤɲcɣɤɲcɣɤt-ndʑi ʑo kɤ-ti ɲɯ-ŋu ja
D 44 母女俩从此以后过得越来越旺盛。