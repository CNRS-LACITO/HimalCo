qaɟy ɯ-rmi ci ɲɯ-ŋu tɕe, liyu ɲɯ-rmi.
tɕe nɯnɯ iɕqha, ʁjɯmbrɯɣ ɣɯ ɯ-kɯm nɯtɕu /ju/ ju-nɯmdar ɲɯ-ŋu kɤ-ti ɲɯ-ŋu.
tɕendɤre iɕqha nɯ, longmen kɤ-ti nɯ, nɯnɯ nɤki, ʁjɯmbrɯɣ ɣɯ ɯ-kɯm nɯnɯ, 
tham shanxi sheng, hejin xian kɤ-ti nɯtɕu ɲɯ-ŋu.
huanghe ɯ-rkɯ nɯtɕu ɲɯ-ŋu, kɯki huanghe tɯ-ci chɯ-kɯ-ɕe nɯ ɣɯ ɯ-rkɯ ɲɯ-ŋu.
tɕe nɯnɯ, tɯ-ci nɯ ɣɯ, ɯ-rkɯ nɯnɯ, zgo nɯni wuma ɲɯ-ɤmɯrmbat-ndʑi tɕe, nɤkinɯ,
tɯ-ci nɯnɯ ku-nthɤβ-ndʑi kɯ-fse ɲɯ-ŋu. (035)
tɕendɤre ɯ-rkɯ nɯra, iɕqha, praʁ nɯra wuma ʑo ɲɯ-mbro cho nɤki ɲɯ-ŋu,
ɲɯ-rtsiaʁ ɲɯ-ŋu.
tɕendɤre, kɯm ci ɲɯ-fse ɲɯ-ŋu tɕe tɕendɤre,
nɯnɯtɕu rcanɯ, nɯnɯ tɯ-ci nɯnɯ wuma ʑo ɯ-tɕhɯndza mɯ́j-βdi tɕe rcanɯ, 
tɤrtsa ra ɯ-tɯ-mbro kɯ tu-ola ʑo ɲɯ-ɕti. (050)
tɕendɤre chɯ-nɤndʐaβlaβ ʑo kɯ-fse ɲɯ-ŋu tɕe, 
ju-kɯ-ru tɕe, wuma ʑo ɲɯ-sɤmɲo.
tɕeri ʑaʑa ʑo pjɤ-ŋu tɕe, nɯnɯtɕu, nɤkinɯ, 
longmen nɯ kɤ-ti nɯ, nɯ kɯm nɯnɯ pɤjkhu kɤ-rkhe mɯ-ta-tɕɤt-nɯ nɯtɕu tɕendɤre (110)
huanghe ɯ-kɤ?? tɯ-ci nɯnɯ nɯtɕu /joɣi/ ju-ɣi tɕe tɕe pjɤ-ŋu ri, (115)
zgo nɯ kɯ lú-wɣ-tshi ntsɯ pjɤ-ŋu.
zgo nɯ kɯ lú-wɣ-tshi ntsɯ pjɤ-ŋu tɕe tɕendɤre, nɤki iɕqha nɯ, 
ɯ-chɯ-kɤ-ɕe pjɤ-me tɕe, ɯ-rkarkɯ thamtɕɤt ʑo nɤki, 
nɯnɯ ɯ-rkɯ kɯ-kɤ-nɤtɯɣ ʑo, nɤkinɯ, tshupa cho tɯji nɯnɯra chɯ-fkaβ ntsɯ pjɤ-ŋu. (140 calque)
tɕe chɯ-fkaβ ntsɯ pjɤ-ŋu tɕe tɕendɤre, 
kɯki tɯ-ci ɯ-kɯ-nɯsmɤn wuma ʑo kɯ-cha, kɯɕɯŋgɯ tɕe ɯ-rmi kɯ-tu ci dayu kɤ-ti ci, (150 calque)
zhongguo tɕu tɕe, wuma ʑo ɯ-rmi kɯ-ɬoʁ ci pjɤ-tu ma, 
ɯnɯnɯ kɯ ci ɕ-to-nɤrtɯrtoʁ tɕe tɕendɤre to-ti tɕe,
"tɯ-ci nɯnɯ nɯnɯtɕu ɯ-stu ʑo chɯ-ɕe tɕe, nɤki, rɟɤmtshu ɯ-ŋgɯ chɯ-ɕe kɯ-cha ci ɲɯ́-wɣ-sɤβzu ɲɯ-ra" ɲɤ-sɯso. (200 ɯstu, ɲɯwɣsɤβzu)
