kɯki ɯ-rmi, tɯrme ɯ-rmi nɯ, nɤki, kelaosi kɯ-xtɕi cho kelaosi kɯ-wxti tu-kɯ-ti ŋu.
tɕe kɯɕɯŋgɯ tɕe, nɤkinɯ, jɯl ci pjɤ-tu tɕe, nɯtɕu tɯrme ʁnɯz pjɤ-rɤʑi-ndʑi.
tɕe ʁnaʁna ʑo kelaosi pjɤ-rmi-ndʑi.
tɕendɤre ndʑi-kɤ-sɤmbrɤqɤt kɤ-nɯmga tɕe, ci nɯnɯ kelaosi kɯ-xtɕi, ci nɯ kelaosi kɯ-wxti to-sɤrmi-nɯ.
tɕendɤre nɤki, kelaosi kɯ-xtɕi nɯ wuma ʑo pjɤ-ŋgɯ tɕendɤre,
ɯ-mbro tɯ-rdoʁ ma pjɤ-me.
kelaosi kɯ-wxti nɯ kɯ pjɤ-mɤɕi tɕe, ɯ-mbro kɯβde pjɤ-tu.
\c comparative
tɕendɤre sɲikuku ʑo kelaosi kɯ-xtɕi nɯ /kɯ/, nɤkinɯ iɕqha nɯ, tu-ɕlu ntsɯ pjɤ-ra.
nɤki, kelaosi kɯ-wxti nɯ ɣɯ, ɕ-tu-qur tɕe ɕ-tu-ɕlu, 
tɕendɤre nɤki nɯnɯ, /yigelibai/ kɯɕnɯ-sŋi to-tsu tɕe, stu kɯ-maqhu ɯ-sŋi nɯtɕu tɕe, tɕendɤre nɤkinɯ, kelaosi kɯ-xtɕi nɯ kɯ, iɕqha nɯ, mbro kɯmŋu nɯ ntsɯ ju-nɤm tɕe, nɤki,
ɯʑo ɯ-ji ɯ-ŋgɯ nɯtɕu tɕe ɕ-tu-nɯ-ɕlu pjɤ-ŋu, ɕ-tu-rɤma pjɤ-ŋu.
tɕendɤre iɕqha nɯ, tɯrme ra tu-ŋke-nɯ tɕe iɕqha nɯ, pjɯ-mto-nɯ tɕe iɕqha, 
kɯ-rɤpɕaʁ cho ju-kɯ-ɕe nɯnɯra kɯ pjɯ-mto-nɯ tɕe, nɤkinɯ, iɕqha nɯ, 
ɲɯ-sɤŋo-ŋɯ tɕe, kelaosi kɯ-xtɕi nɯ kɯ, nɯnɯ mbro kɯmŋu nɯ ntsɯ ju-nɤm,
tu-rɤma, nɯra tu-ɣɤɕqali nɯra pjɯ-mtshɤm-nɯ tɕe, 
tɕendɤre rɤɣo chɯ-βze tɕe, 
"wo a-mbro kɯmŋu ra, tɤ-stu-nɯ je, kɤ-rɤma tɤ-stu-nɯ" nɯra tu-ti tɕe rɤɣo chɯ-βze pjɤ-ŋu.
tɕendɤre kelaosi kɯ-wxti nɯnɯ kɯ tɕendɤre nɯra pjɤ-mtshɤm tɕe to-qha.
tɕendɤre nɯ ɯ-ŋgɯ zɯ, mbro kɯβde nɯ aʑɯɣ ɕti netɕi, kɯ-χsɤl ɕti ri" nɯra ɲɯ-sɯsɤm pjɤ-ŋu. 
tɕendɤre tɯ-rpa /to-joʁ tɕe/, nɤkinɯ, to-ndo tɕe, xiao kelaosi ɣɯ ɯ-mbro nɯ pjɤ-sat.
tɯ-rpa to-lɤt tɕe.
tɕendɤre kelaosi kɯ-xtɕi nɯnɯ, kɯ wuma ʑo pjɤ-nɯzdɯɣ tɕe tɕeri, 
ɯ-mbro nɯ ɣɯ, pɯ-kɤ-sat nɯ ɣɯ ɯ-ndʐi nɯ pjɤ-qaʁ.
tɕe /to/ to-sɯzbaʁ, to-sɯɣrom. 
tɕendɤre qale ɯ-ŋgɯ to-ɕkho tɕe, to-sɯɣrom tɕe, tɕendɤre tɤ-fkɯm ɯ-ŋgɯ chɤ-rku.
tɤ-fkɯm ɯ-ŋgɯ chɤ-rku tɕe, tɕendɤre kɤntɕhaʁ jo-tsɯm tɕe "z-ɲɯ-ntsɣe-a" /ɲɤ/ ɲɤ-sɯso tɕe jo-tsɯm.
tɕendɤre jɤ-ari ɯkhɯkha tɕe tɕendɤre, nɤkinɯ,
/tɯmɯ/ tɯrmɯ ko-ɣi tɕe ko-qanɯ.
tɕendɤre kelaosi kɯ-xtɕi nɯnɯ, kha nɤki, ŋkhorwapa ɣɯ, tɯrme ci ɣɯ, nɤkinɯ,
ɯ-kɯm nɯtɕu jo-zɣɯt.
tɕendɤre nɯ ɣɯ ɯ-khɯɣɲɟɯ nɯtɕu lo-nɯxsɯ ri, 
nɯnɯ, nɤki, nɯnɯ tɤ-mu nɯ kɯ, iɕqha nɯ, kɯ-lɤɣ rgɤtpu ci, nɯnɯtɕu,
maka ɯ-mgrɯn ra kɯ-saχaʁ @cai cho to-βzu tɕe, pjɤ-k-ɤsɯ-mgrɯn-ci tɕe pjɤ-nɤpɤri-ndʑi.
tɕendɤre nɯ jamar tɕe tɕendɤre, kɯ-ɤrqhi tɕu ɲɯ-sɤŋo tɕe, nɤkinɯ, iɕqha,
mbro, kɯ mkhɯrlu ju-kɯ-rɤɕi nɯ ɣɯ ɯ-zgra ci pjɤ-mbri tɕe, 
tɕe iɕqha, tɤ-mu nɯ ɣɯ ɯ-nmaʁ nɯ ju-nɯɣi pjɤ-ŋu.
tɕendɤre, nɯnɯ tɤ-tɕɯ nɯ wuma ʑo ɯ-sɯm ra kɯ-sna ci pjɤ-ŋu tɕe, 
tɕeri wuma ʑo li ɯ-mɲɯtɕhɤz mɤ-kɯ-pe ci tɕe, iɕqha,
kɯ-lɤɣ rgɤtpu nɯ wuma ʑo pjɤ-qha.
tɕendɤre pjɤ-qha tɕe tɕendɤre, nɯnɯ rgɤtpu nɯnɯ jɤ-nɯɣe ɣɯ ɯ-zgra nɯ pa-mtshɤm tɕe, 
\c complement
tɕendɤre iɕqha tɤ-mu nɯ kɯ, iɕqha, tɯrme /nɯ-kɤ-ngu/ (nɯ-kɤ-sɯ-mgrɯn) ɣɯ nɯ, qajɣi (ɯ-ro) lo, 
nɤkinɯ iɕqha, tɤ-mthɯm thɯ-kɤ-pu, cha, nɯnɯra to-wum tɕe 
ndɤre tshaŋ ɯ-ŋgɯ lo-rku.
tɕendɤre iɕqha nɯ, li iɕqha, /rgɤt/ kɯlɤɣ rgɤtpu nɯnɯ rgɤm ɯ-ŋgɯ pjɤ-nɤtsɯ.
tɯrme nɯ rgɤm ɯ-ŋgɯ pjɤ-rku tɕe pjɤ-nɤtsɯ.
iɕqha tɤ-nmaʁ nɯ jɤ-azɣɯt tɕe tɕendɤre,
kelaosi kɯ-xtɕi nɯ pjɤ-mto tɕe, 
"nɤʑo ɕɯ tɯ-ŋu, kutɕu tɕhindʐa ku-tɯ-rɤʑi, 
kha ɯ-pɕi zɯ ku-tɯ-rɤʑi tɕe, 
ɯ-ŋgɯ lɤ-ɣi, a-rca lɤ-ɣi" to-ti.
tɕendɤre kelaosi kɯ-xtɕi nɯ kɯ, nɯra pɯ-pɯ-kɯ-fse ʑo, ndɤre,
ɯʑo ɣɯ nɯɕɯŋgɯ pɯ-pɯ-kɯ-fse nɯnɯra, nɤkinɯ, pjɤ-fɕɤt.
tɕendɤre, nɤkinɯ, "aʑo nɯra fse-a tɕe ŋgɯ-a tɕe, 
kɤ-nɯɕe mɤ-cha-a tɕe, kutɕu ku-nɯrma-a ɯ́-jɤɣ?" to-ti.
tɕe nɯre ko-nɯ-rma tɕe, nɯ jamar tɕe iɕqha tɤ-mu nɯ kɯ, li nɤki iɕqha, qaɟɤɣi kɯ tɯtshi kɤ-kɤ-βzu nɯra jo-tɕɤt tɕe, 
\c head-internal
nɯra tó-wɣ-nɤpɤri-ndʑi, /tɕip/ ndʑi-pɤri jo-ɣɯt.
tɕeri iɕqha kɤndza kɯ-mɯm nɯnɯra, /xiao/ kelaosi kɯ-xtɕi nɯ kɯ, khɯɣɲɟɯ lu-ru tɕe, pjɤ-mto tɕe,
nɯnɯ tshaŋ ɯ-ŋgɯ la-joʁ nɯra ɯ-ʁjitpa pjɤ-tu. 
tɕendɤre nɯnɯ wuma ʑo tú-wɣ-ndza pjɤ-sɯso.
tɕendɤre iɕqha nɯ, iɕqha ɯʑo ɯ-tɤ-fkɯm thɯ-kɤ-rku ɣɯ, maʁkɯ,
tɯ-ndʐi thɯ-kɤ-rku ɣɯ tɤ-fkɯm ɯ-taʁ nɯtɕu tɯ-qartsɯ ʁnɯz to-lɤt pjɤ-rɤtɕaʁ,
tɕe ɯ-zgra to-ʑmbri.
tɕendɤre "wo nɯ tɕhi ɯ-zgra ɲɯ-ŋu?" to-ti, ɯ-nmaʁ nɯ kɯ.
tɕendɤre "aʑo kɯkɯreri, nɤkinɯ, sŋaʁ tu-βze-a ɕti wo ma, nɤkinɯ,
tɕe kɯki iɕqha, kɯki a-tɤfkɯm ɯ-ŋgɯ tɕe sŋaʁspa ci arku tɕe, 
nɯ ɯ-ɕki tu-rɯɕmi-a ɕti wo" to-ti. 
tɕe nɯ ɯʑo kɯ ɲɯ-ti tɕe, "iʑora, nɤki,
tɕiʑo ni tha kɤndza kɯ-mɯ-mɯm ʑo, kɤ-ndza ŋgrɯ" tu-ti ɲɯ-ŋu tɕe, 
kɤndza kɯ-mɯm ra kɤ-ndza ŋgrɯ" tu-ti ɲɯ-ŋu tɕe, tɕe,
nɯ ɯ-ŋgɯ zɯ ɯ-ɕki tu-rɯɕmi-a ɕti wo" to-ti.
tɕe iɕqha tɤ-nmaʁ nɯ kɯ pjɤ-mtshɤm tɕe tɕe, nɤkinɯ, 
ɯ-rʑaβ nɯ ɯ-ɕki nɯtɕu, nɯnɯra, ji-kɤndza kɯ-mɯm nɯra, nɤki, jɤ-tɕɤt ra" to-ti.
tɕendɤre tɤ-rʑaβ nɯ kɯ iɕqha, tshaŋ ɯ-ŋgɯ la-nɯ-rku kɯ-mɯm nɯra chɤ-tɕɤt tɕe tó-wɣ-sɯndza-ndʑi pjɤ-ra. 
\c relative.
tɕe kɯki tɤ-nmaʁ nɯ kɯ "nɯ ndɤre wuma ʑo ɲɯ-saχaʁ tɕe ɲɯ-pe" ɲɤ-sɯso tɕe tɕe, nɤkinɯ, 
nɤki, kelaosi kɯ-xtɕi nɯ ɯ-ɕki "aʑo kukutɕu, nɤkinɯ, nɤki, rŋɯl tʂaŋka tɯ-tɤfkɯm tu tɕe,
kɯki nɤʑo nɤ-tɤfkɯm ɯ-ŋgɯ sŋaʁspa nɯ cho tu-nɯ-sɤndi-a ɯ́-jɤɣ" to-ti ɲɯ-ŋu.
tɕeri kelaosi kɯ-xtɕi nɯ nɯ ʁo lɯski tɕe wuma ʑo ɲɤ-rga tɕe /to/ "jɤɣ" to-ti, to-nɤla.
tɕe ɯ-fsosŋi tɕe tɕendɤre, nɤki, kelaosi kɯ-xtɕi nɯnɯ, ɯ-kha tɕu jo-nɯzɣɯt tɕe tɕendɤre, 
iɕqha kelaosi kɯ-wxti nɯ kɯ "nɯnɯra sthamtɕɤt rŋɯl tʂaŋka nɯ ŋotɕu jɤ-ɣe?" tu-ti.
tɕeri kelaosi kɯ-xtɕi nɯ kɯ "aʑo, nɤki, a-mbro ɯ-ndʐi nɯ nɯ-ntsɣe-t-a tɕe, /nɯ kɯ/ nɯ ɣɯ ɯ-phɯ ŋu" to-ti.
tɕendɤre kelaosi kɯ-wxti nɯ kɯ /ri/ mbro kɯβde nɯ lonba ʑo pjɤ-sat. 
pjɤ-ntɕha tɕe tɕendɤre, iɕqha nɯ, ɯ-mbro ɯ-ndʐi nɯra kɤ-ntsɣe jo-tsɯm. 
tɕe kɤ-ntsɣe jo-tsɯm tɕe, tɕendɤre ri, tɯ-rdoʁ cinɤ kɤ-ntsɣe mɯ-pjɤ-cha, 
ɯ-kɯ-nɯ-χtɯ pjɤ-me.
tɕendɤre nɯ sɤznɤ maka, nɤkinɯ, nɯra, 
matɕi "nɯnɯ ɲɯ-ntsɣe-a tɕe, mbro ɯ-ndʐi tɯ-rdoʁ kɯ li, nɤkinɯ, 
rŋɯl tʂaŋka nɯnɯ tɯ-tɤfkɯm /kɯ/ ...." to-ti tɕe,
"nɯ ɯ-kɯ-sɤndu, kɯ-fse ɯ-kɯ-sɤndu ɕɯ tu" to-ti-nɯ tɕe,
mɤ́ɣrɤz ɲɤ́-wɣ-nɤmtshɤr.
ma nɯ sɤznɤ tɕendɤre "nɯ ɯ-tɯ-khe nɯ" ra to-ti-nɯ, 
mɤ́ɣrɤz  nɤ, nɤkinɯ, ɲɤ́-wɣ-nɤre.
tɕendɤre iɕqha nɯ, 
nɯ sɤznɤ pjɤ́-wɣ-ʁndɯ, tɕe nɯ @kelaosi kɯ-wxti nɯ (kɯ) pjɤ́-wɣ-ʁndɯ
nɯra, mbro ɯ-ndʐi tɯ-rdoʁ kɯ rŋɯl tʂaŋka tɯ-tɤfkɯm ɯ-kɯ-kho a-pɯ-tu ʁo /nɤ/ nɤ-khi ɲɯ-ŋgɯ" to-ti, 
ɲɤ́-wɣ-nɤre qhe pjɤ́-wɣ-ʁndɯ.
tɕendɤre, nɤkinɯ, ɯ-sɯm tɕe "nɯnɯ maka mɤ-khɯ tɕe, ju-ɕe-a tɕe @kelaosi kɯ-xtɕi nɯ, nɯ ɣɯ ɯ-tɕha kɯ-tu ci ɕ-tu-βze-a ntshi" to-ti. (1000)
"ɯ-rtsɯtʂɯɣ ʑ-ɲɯ-te-a ntshi" to-ti ɲɯ-ŋu.
ma wuma ʑo, nɤkinɯ, tɕe....
jo-ɣi tɕe, @kelaosi kɯ-xtɕi nɯ ɯ-ɕki "nɤʑo nɯra to-kɯ-nɯkhramba-a tɕe, 
nɯ thamtɕɤt ʑo pɯ-kɯ-sɯʁndɯ-a" to-ti. 
\c 让我挨打了
tɕe "kɤ-nɤjɤm jɤɣ ma aʑo, nɤkinɯ, nɤki, tɯ-ci ɯ-ŋgɯ chɯ-ta-βde ɕti" to-ti.
tɤ-tɕɯ nɯ, tɕe @kelaosi kɯ-xtɕi nɯ ɯ-ɕki "tɯ-ci ɯ-ŋgɯ, nɤkinɯ, chɯ-ta-βde ɕti" to-ti.
tɕe nɯ @kelaosi kɯ-xtɕi nɯ kɯ, nɯɕɯmɯma ʑo tɕe ko-mɟa tɕe @kelaosi kɯ-wxti nɯnɯ, nɤkinɯ, tɤ-fkɯm ɯ-ŋgɯ chɤ-rku. 
maʁ nɤki tɕe,
@kelaosi kɯ-wxti nɯ kɯ, @kelaosi kɯ-xtɕi nɯnɯ, tɤ-fkɯm ɯ-ŋgɯ chɤ-rku. 
tɕe ɯ-mŋu ko-sɤsɯɣ tɕe tɕendɤre, to-mɤrpaʁ tɕe tɯ-ci ɯ-rkɯ tsɯm tɕe ɕɯ-βde pjɤ-ŋu. 
tɕendɤre @kelaosi nɯ /pɯ-nɯ-xtɕi kɯnɤ/ (pjɤ-xtɕi tɕe) nɤkinɯ, khro mɯ-pjɤ-rʑi.
wuma ʑo kɯ-rʑi sthɯci pjɤ-maʁ ri, 
tɕe li iɕqha, nɤkinɯ, rgɯnba ɯ-kɯm, sɤz-rɯskɤrwa ɣɯ ɯ-kɯm nɯtɕu, slɤβkhaŋ ɣɯ ɯ-kɯm nɯtɕu jɤ-azɣɯt tɕe,
li hanɯni pjɤ-nɤrʑi tɕe, 
nɯtɕu, @kelaosi kɯ-wxti nɯ kɯ @kelaosi kɯ-xtɕi nɯ tɤ-fkɯm ɯ-ŋgɯ thɯ-kɤ-rku to-mɤrpaʁ tɕe jo-ɣɯt, 
nɯtɕu tɕe to-nɯna.
to-nɯna tɕe tɕe, nɤki xiao @kelaosi nɯnɯ tɤ-fkɯm ɯ-ŋgɯ kɤ-rku nɯ, nɯ ɯ-kɯm nɯtɕu ɲɤ-ta. 
tɕe ɯʑo ɯ-ŋgɯ kɯ-nɯna lo-ɕe.
tɕe ɯ-ŋgɯ kɯ-nɯna lɤ-ari tɕe tɕendɤre, @kelaosi kɯ-xtɕi nɯ tɤ-fkɯm ɯ-ŋgɯ nɯtɕu pjɤ-rɤʑi tɕe, 
ɲɯ-sɤŋo tɕe, ɯ-pɕi nɯtɕu li, nɤkinɯ, mbro ɯ-kɯ-no ci /jo/ jo-ɣi.
@kelaosi kɯ-xtɕi nɯ kɯ pjɤ-mtshɤm tɕe to-nɤxɕɤt ʑo cho-k-ɤkhu-ci tɕe, 
"wo, aʑo nɯsthɯci ʑo a-lɯz kɯ-xtɕi nɯ tɕe, tɯmɯ kɤrŋi /ɕɯ-kɤ-mta/ ɕɯ-kɤ-mto ɬoʁ ɲɯ-ŋu" to-ti.
tɕendɤre kɯ-ɣɤwu ra to-nɯɕpɯz tɕe, 
tɕendɤre iɕqha mbro ɯ-kɯ-no nɯ kɯ pa-mtshɤm tɕendɤre ɲɤ-nɯsŋom.
tɕendɤre to-ti tɕe nɤʑo, nɯ sɤznɤ nɤʑo tɯmɯ kɤrŋi ɕɯ-kɤ-mto khɯ ɲɯ-ŋu ma, 
tham tɕe ju-tɯ-ɕe ɲɯ-khɯ ma 
aʑo kɯsthɯci thɯ-rgaz-a ri, pɤjkhu kɤ-ɕe mɯ́j-khɯ" to-ti.
tɕendɤre @kelaosi kɯ-xtɕi nɯ kɯ "aʑo, ndɤre, pɤjkhu ndɤre kɤ-ɕe mɯ́j-sɯsam-a" to-ti.
tɕe a-pɯ-ŋu ndɤre, nɤkinɯ, /kɯki ɯ-jihui ki, kɯki kɤ-ɕe kɯ-khɯ ki, 
nɤʑo ɲɯ-ta-znɯta tɕe ɲɯ-pe" to-ti ɲɯ-ŋu/
\c (aʑo a-tshɤt tɯmɯ kɤrŋi ɕɯ-kɤ-mto ɯ-ɲɯ-tɯ-sɯsɤm nɤ, jɤ-ɕe jɤɣ)
tɕendɤre iɕqha mbro ɯ-kɯ-no nɯ, rgɤtpu nɯnɯ kɯ, ɲɤ-rga.
tɕe "wuma ʑo ɲɯ-pe, nɯ ɯ-tɯ-pe ɲɯ-saχaʁ, nɯ ɯ-tɯ-pe ɲɯ-saχaʁ ʑo tɕe, 
nɤki kɯki, kɯki ɣɯ, nɤki, kɤ-ɕe kɯ-khɯ nɯ, aʑo /aʑɯɣ/ ɲɯ-kɯ-znɯta-a" to-ti. 
\c (nɤʑo nɤ-tshɤt tu-βze-a tɕe tɯmɯ kɤrŋi ɕ-pjɯ-mtam-a)
tɕendɤre @kelaosi kɯ-xtɕi nɯ kɯ "qhe nɤʑo kɯ, aʑo, tɤ-fkɯm nɯ-rle tɕe, aʑo tu-kɯ-tɕat-a, 
tɕe aʑo kɯ, nɤʑɤ-βra chɯ-ta-rku." to-ti. 
\c nɤʑo nɤ-βra
tɕendɤre nɯtɕu chɯ-ta-rku tɕe nɯ ɕti" to-ti.
tɕeri iɕqha mbro ɯ-kɯ-no nɯnɯ rgɤtpu nɯ kɯ 
"ɣa" to-ti to-nɤla tɕe nɯɕɯmɯma ʑo, nɤkinɯ iɕqha nɯ, nɯra to-stu tɕe, nɤki, 
@kelaosi kɯ-xtɕi nɯ lo-tɕɤt.
lo-tɕɤt tɕe mbro ɯ-kɤ-no nɯnɯra lonba ɯ-jaʁ ɲɤ-kho.
\c relative
"tɕe kɯra qhe, nɤʑo tɤ-nɤpɤdaʁ ra" to-ti.
tɕendɤre @kelaosi kɯ-xtɕi nɯ kɯ, iɕqha, mbro ɯ-kɯ-no, nɯnɯtɯrme nɯnɯ, iɕqha nɯ, tɤ-fkɯm ɯ-ŋgɯ tɕe chɤ-rku tɕe, 
nɯ ɯ-sta nɯtɕu ɲɤ-ɣɤntaβ.
tɕe ɯʑo kɯ nɯra ɯ-mbro nɯra jo-no tɕe jo-nɯɕe.
tɕe @kelaosi kɯ-wxti nɯnɯ kɤ-nɯna tɤ-jɤɣ tɕe thɯ-ɬoʁ tɕe, tɕendɤre,
iɕqha tɤ-fkɯm nɯ li to-fkur tɕe, 
jo-ɕe tɕe tɯ-ci ɯ-rkɯ jo-ɕe.
tɯ-ci ɯ-rkɯ jɤ-ari tɕe tɕendɤre,
/putong ʑo to-ti tɕe,/
nɯ phɯqhloŋ ʑo pjɤ-ɣɤrɤt, tɯ-ci ɯ-ŋgɯ nɯtɕu, iɕqha tɤ-fkɯm nɯnɯ pjɤ-ɣɤrɤt. 
tɕendɤre iʑora, nɤkinɯ, nɯnɯ fsapaʁ ɯ-kɯ-no nɯnɯ kɯ tɯmɯ kɤrŋi ɕɯ-kɤ-mto pɯ-cha mɯ-pɯ-cha nɯra mɯ́j-tso-j ri, nɤkinɯ,
@kelaosi kɯ-wxti nɯ kɯ nɯnɯ tɤ-fkɯm ɯ-ŋgɯ kɤ-rku nɯ,
@kelaosi kɯ-xtɕi nɯ pɯ-βde-t-a ŋu tɕe, 
\c focus
ɯ-rtsot tɤ-βzu-t-a ŋu ɲɤ-sɯso tɕe wuma ʑo pjɤ-rga tɕe kha jo-nɯɕe.
kha jɤ-anɯri tɕe tɕendɤre, nɤki ri,
ku-rtoʁ tɕe tɕe xiao @kelaosi nɯ kɯ, nɤkinɯ, mbro rca tɯ-ɟɯɣ ʑo pjɤ-k-ɤz-no-ci tɕe jo-ɣi.
tɕe /taʁ/ @kelaosi kɯ-wxti nɯ kɯ wuma ʑo ɲɤ-nɤmtshɤr tɕe, jo-tshi tɕe,
/"nɤʑo tɕhindʐa jɤ-tɯ-nɯɣe?" to-ti ɲɯ-ŋu ri,/
("tɕhi tɤ-tɯ-fse tɕe jɤ-tɯ-nɯɣe?" to-ti)
"/aʑo kɤ-nɯɣi mɤ-khɯ ɣi/
aʑo nɯ nɤj pɯ-tɯ-si ŋu,
tɕe nɯ-ta-sɯmtshɯβ tɕe pɯ-tɯ-si ŋu" nɯ-sɯso-t-a" to-ti.
tɕeri @kelaosi kɯ-xtɕi nɯ kɯ "nɯnɯ kɤ-nɤmtshɤr kɯ-tu me,
/ma nɯ kɤ-thu me, nɤki iɕqha,/
tɯtshot (ci) tɯ-phaʁ ɕɯŋgɯ nɯtɕu tɕe, 
\c  一个半小时
nɤʑo kɯ tɯ-ci ɯ-ŋgɯ pɯ-kɯ-βde-a ŋu ri, 
/nɤʑo, nɤki, iɕqha nɯ, pɯ-kɯ-βde-a ŋu" to-ti./
tɕeri nɤki, @kelaosi kɯ-wxti nɯ kɯ to-ti tɕe, 
tɕe nɤʑo kɯkɯra sthamtɕɤt ʑo kɯ-ʑru, nɤki, mbro ŋotɕu nɤ-jaʁ nɯ-ɣe? ŋotɕu pɯ-tu" to-ti ɲɯ-ŋu.
tɕeri "kɯkɯra tɯ-ci ɯ-ŋgɯ /tɤnɯ/ pɯ-nɯmto-t-a ɕti matɕi tɯ-ci ɯ-ŋgɯ pɯ-kɯ-βde-a ɕti tɕe, nɯ ɯ-ŋgɯ zɯ pɯ-nɯmto-t-a ŋu." to-ti ɲɯ-ŋu.
tɕe nɤkinɯ iɕqha nɯ, "nɯ sɤznɤ nɤʑo pɯ-tɯ-χɕu ma nɤj nɤ-thɯrʑi ŋu,
tɯ-ci ɯ-ŋgɯ pɯ-kɯ-βde-a tɕe tɕe nɯnɯra a-pɯ-ŋu tɕe wuma ʑo mɯ-pɯ-pe ma pɯ-kɯ-sat-a ŋu ɲɯ-tɯ-sɯsɤm ri, 
nɯ sɤznɤ, nɯnɯ nɤkinɯ, aʑɯɣ nɯnɯ mɤ-kɯ-pe sɤznɤ tɤ-pe wo" nɯra to-ti ɲɯ-ŋu. 
tɕe nɯ kɯkɯra sthɯci mbro kɯ-pe a-jaʁ nɯ-ɣe, 
tɕe mɤʑɯ pɯpɯŋu nɤ, a-laz ɲɯ-sna, a-rloŋrta ɲɯ-tar tɕe, tɕe thɯ-mɤɕi-a" to-ti
tɕe kɯki /koudai/ tɤfkɯm ɯ-ŋgɯ pɯ-rɤʑi-a tɕe, 
wuma ʑo nɯ-mu-a nɤ, matɕi "si-a ɕti /tɕe/" /nɯsɯ/ nɯ-sɯso-t-a tɕe, 
tɕetha tɯ-ci ɯ-ŋgɯ, kɯ-mɯɕtaʁ ɯ-ŋgɯ ʑo kɯ-ɤcilaj ɯ-ŋgɯ ʑo /pjɯ/ pɯ-kɯ-βde-a tɕe, 
a-ŋga ri aci, tɕendɤre a-rnɤɣmbaj tɕe, nɤki, qale ra rɤβʁa ʑo ɕti." nɯ-sɯso-t-a ri,
nɯra tɕe, wuma ʑo nɯ-aci-a ri,
nɯ daltsɯtsa daltsɯtsa tɕe tɕendɤre tɯ-ci ɯ-qa ʑo pɯ-azɣɯt-a" to-ti.
tɯ-ci /paz/ ɯ-qa ʑo pɯ-azɣɯt-a ri, tɕe nɯreri tɕe, nɤki, tɯ-ci ɯ-qa nɯtɕu ndɤre
tɯ-ci ɣɯ ɯ-sɯjno nɯra ɯ-tɯ-mnu ɲɯ-sɤre ʑo tɕe, maka ʑo mɯ-kɤ-rpu-a tɕe mɯ-tɤ-nɯɣmaz-a.
tɕendɤre nɤki, nɯtɕu tɕe, tɤfkɯm ɯ-mŋu nɯ ɯʑo nɯ-nɯ-ɴɢia tɕe tɕendɤre, 
tɕheme kɯ-mpɕɯ-mpɕɤr ci kɤ-ɣe tɕe, tɕe nɯ kɯ, nɤkinɯ, ɯ-ŋga kɯ-wɣrɯ-wɣrum ʑo ɲɯ-ɤsɯ-ŋga, 
ɯ-kɤrme ra wuma ʑo ɲɯ-ɤci, 
tɕendɤre iɕqha nɯ, mɯntoʁ thɯ-kɤ-ɣɯri kɯ-fse ɣɯ (ɯ-sɲa) /ɯ-ku/ ra pjɤ-nɯ-ta tɕe, 
ɯ-sɲa ra pjɤ-nɯ-rtɤβ tɕe, 
iɕqha mɯntoʁ (kɯ) /ɣɯ/ tɤ-kɤ-βzu ɣɯ tɤrkɯ kɯ-fse 
nɯnɯ ɯ-ku ɯ-taʁ zɯ pjɤ-nɯ-ta tɕe kɤ-ɣe" tu-ti ɲɯ-ŋu. 
\c elle portait sur la tête
tɕe ɲɯ-ti tɕe, "wuma, nɤʑo jɤ-tɯ-ɣe wuma ɲɯ-ta-nɯrga, ta-nɯ<huanying> ɕti ma, nɤkinɯ, 
tɕeri, iɕqha nɯ, ki tɯ-ci ɯ-qa tɕe, tɕe nɤki, nɯma a-kɤ-mbi maŋe tɕe, nɤkinɯ iɕqha nɯ,
mbro tsuku ɲɯ-ta-mbi tɕe jɤ-nɯtsɯm" to-ti.
tɕe kɯki tʂu ki jɤ-ɕe nɤ jɤ-ɕe tɕe shierli, sqamnɯz li jɤ-ɕe tɕe nɯtɕu tɕe tɕendɤre, nɤki,
tɯ-ji ci tu tɕe, nɯ ɯ-taʁ zɯ rcanɯ, li nɤkinɯ, mbro tɯ-ɟɯɣ ʑo tu tɕe, 
tɕendɤre nɤʑo nɤ-sɯm ɯ-ɲɯ-ɕe nɤ, mɤʑɯ a-jɤ-tɯ-ɕe tɕe, mɤʑɯ nɤki, shierli a-jɤ-tɯ-ɕe tɕe,
li nɯ jamar ki a-jɤ-tɯ-ɕe tɕe, tɕendɤre nɯtɕu tɕe, mɤʑɯ mbro tɯ-ɟɯɣ tu tɕe, 
ɯnɯnɯra ɲɯ-ta-mbi, lonba ɲɯ-ta-mbi" ɲɯ-ti." nɯra to-ti.
tɕe nɯtɕu koʁmɯz nɤ kɤ-tso-a tɕe, kɯki tɯ-ci nɯnɯ, 
kɯki tɯ-ci ju-kɯ-ɕe, tɯ-ci kɯki, nɯnɯra ʑara ɣɯ nɯ-tʂu pjɤ-ŋu" nɯra to-ti ɲɯ-ŋu.
\c inférence
tɕendɤre nɤki, tɯ-ci ɯ-ŋgɯ kɯ-rɤʑi, rɟɤmtshu ɯ-ŋgɯ kɯ-rɤʑi ra ɣɯ nɯ-tʂu nɯnɯ tɯ-ci nɯ pjɤ-ŋu.
tɕe nɤki, rɟɤmtshu ɯ-qa tu-nɤŋkɯŋke-nɯ tɕe, kukutɕu, rɟɤmtshu tɕe tɕe sɤtɕha ɯ-taʁ tu-ɬoʁ-nɯ tɤ-ra tɕe tɕe kɯki, tɯ-ci ɣɯ ɯ-sɤɣjɤɣ nɯtɕu tu-nɯɬoʁ-nɯ ɲɯ-ŋu." to-ti ɲɯ-ŋu.
tɕendɤre kukutɕu rcanɯ, nɯnɯtɕu rcanɯ, mɯntoʁ kɯ-dɯ-dɤn ʑo ɲɯ-lɤt, wuma ʑo ɲɯ-mpɕɤr, nɤki iɕqha nɯ,
sɯjno kɯnɤ wuma ʑo kɯ-mpɕɤr ɲɯ-dɤn.
tɕe tɯ-ci ɯ-ŋgɯ iɕqha, kɯ-rɤʑi ɣɯ qaɟy nɯnɯra, tɕe nɯra a-rnɤɣmbaj ku-ɕe-nɯ nɤ ɲɯ-ɣi-nɯ ɲɯ-ŋu.
tɕe nɯnɯra ju-ɕe-nɯ ju-ɣi-nɯ ɲɯ-ŋu, iʑora sɤtɕha ɯ-ku tɕe, 
nɤki tɯ-taʁ tɕe, pɣɤtɕɯ, pɣa ku-kɯ-ɕe ɲɯ-kɯ-ɣi nɯ ʑo ɲɯ-fse" to-ti ɲɯ-ŋu. 
\c 在外面的上方
ɯnɯnɯra tɯrme nɯra kɯnɤ wuma ɲɯ-mpɕɤr-nɯ
nɯtɕu zɯ zgo ɣɤʑu, tɯ-ji ɣɤʑu, tɕenɤ co ɣɤʑu.
tɕendɤre mɤʑɯ iɕqha, sɯjno ɯ-kɯ-ndza ɣɯ, mbro nɯra, fsapaʁ nɯra ɣɤʑu tɕe, wuma ɲɯ-mpɕɤr" to-ti.
tɕeri, "tɕhindʐa nɤʑo, nɤkinɯ, kukutɕu jɤ-tɯ-zɣɯt" to-ti.
nɤkinɯ, "nɯsthɯci ɲɯ-sɤscit tɕe, tɕhindʐa qhe nɤʑo kutɕu jɤ-tɯ-zɣɯt" to-ti.
@kelaosi kɯ-wxti nɯ kɯ. 
tɕendɤre iɕqha nɯ, nɯsthɯci tɯ-ci ɯ-pa ɲɯ-sɤscit tɕe, 
aʑo a-pɯ-ŋu-a, nɤki, mɤ-nɯɣi-a" to-ti ɲɯ-ŋu.
tɕeri "hei" nɤkinɯ, @kelaosi kɯ-xtɕi nɯ kɯ, "nɯnɯ tɕe aʑo ɲɯ-ɕqraʁ-a ndʐa ɲɯ-ɕti" to-ti.
nɤʑo, nɤki, nɤ-ɕki pɯ-fɕat-a lotɕi, nɤki tɯ-ci ɯ-ŋgɯ tɕheme nɯ kɯ ɲɯ-ti tɕe, 
ɯnɯnɯtɕu, tʂu nɯtɕu, nɤkinɯ yingli sqamnɯz tsa a-jɤ-tɯ-ɕe tɕe tɕendɤre,
tɕe nɤkinɯ, tɯ-ci ɲɯ-ŋu tɕe, tɯ-ci ɯ-ŋgɯ tɕe tɕe, kɯmaʁ nɤki, 
kɯmaʁ tʂu maŋe tɕe, //mɤʑɯ tɯ-ci iɕqha nɯ, nɯnɯtɕu tɕe mɤʑɯ, nɤkinɯ, mbro tu tɕe, nɤkinɯ,
tɯ-ci ɯ-ŋgɯ jɤ-tɯ-ari tɕe tɕendɤre,
tʂu nɯ jɤ-tɯ-ari jɤ-arɕo tɕe, nɯtɕu tɕe li, mbro tɯ-ɟɯɣ tu tɕe, 
\c relative: nɤ-sɤx-ɕe tʂu nɯ jɤ-arɕo tɕe, 
nɯtɕu //kú-wɣ-nɤjo-a ɲɯ-ŋu// tɯ́-wɣ-nɤjo" ɲɯ-ti tɕe, nundʐa nɯtɕu jɤ-ari-a ŋu tɕe,
ɯnɯnɯ tɯ-ci nɯnɯ, nɤkinɯ /ɟɯga nɤ/, ɟɯgi nɤ ɟɯga tu-βze ɲɯ-ŋu tɕe, 
tɕendɤre ci ci tɕe, nɤki, χcha pɕoʁ /ju/ ɟɯga ju-βze ɲɯ-ŋu,
ci ci tɕe ʁe pɕoʁ ɟɯga ju-βze ɲɯ-ŋu" to-ti.
tɕendɤre nɯnɯ tɯ-ci nɯ ɯ-rcɯrca nɯtɕu ju-kɯ-ɕe tɕe tɕe, 
mɤʑɯ, iɕqha nɯ, ɲɯ-ɤrqhi tɕe tɕendɤre, 
iɕqha tɕheme kɯ shierli lu tu-ti nɯ, nɯnɯ tʂu nɯnɯ, nɤkinɯ, tú-wɣ-sɤndu tɕe, 
sɤtɕha ɯ-taʁ tʂu ɲɯ́-wɣ-sɤβzu a-pɯ-ŋu tɕe, 
ɯ-qiɯ ʑo /kɯ-mbat/ armbat ɲɯ-ti tɕe, 
tɕendɤre nɤkinɯ, nɯnɯ jú-wɣ-sɤstu tɕe, tɯ-ji ɯ-ŋgɯ nɯtɕu ju-kɯ-ɕe tɕe li tɯ-ci ɯ-ŋgɯ ju-kɯ-zɣɯt ɲɯ-ŋu tɕe, 
tɕendɤre iɕqha, iɕqha, fsapaʁ mɤʑɯ kɯ-mpɕɤr nɯra /nɯk/ ɲɯ-kɯ-ɤtɯɣ ɲɯ-ŋu tɕe tɕe, 
aʑo nɯnɯ, tɯ-ci ɯ-rkɯ nɯtɕu tɤ-nɯɬoʁ-a tɕe tɕe, 
núndʐa nɯ, nɤki, 
tɕhindʐa ŋu ri, nɯnɯ mɤʑɯ nɤki, fsapaʁ nɯra, nɯsthi kɯ-ʑru nɯra "mɤʑɯ a-jaʁ a-nɯ-zɣɯt ra" nɯ-sɯso-t-a tɕe núndʐa ŋu to-ti ɲɯ-ŋu. 
"a, nɤʑo rcanɯ, wuma ʑo nɤ-laz kɯ-sna ci, nɤ-ʁɤri kɯ-ɤstu ci ɲɯ-tɯ-ŋu" to-ti ɲɯ-ŋu, @kelaosi kɯ-wxti nɯ kɯ, @kelaosi kɯ-xtɕi nɯ ɯ-ɕki to-ti.
tɕendɤre "/nɤʑo, nɤki, iɕqha nɯ, nɤʑo nɤki,/ nɯnɯtɕu aʑo li rɟɤmtshu ɣɯ ɯ-qa nɯtɕu pjɯ-ɕe-a a-pɯ-ŋu /apɯŋu/ tɕe, 
li nɯnɯ kɯ-fse, fsapaʁ kɯ-ʑru a-jaʁ ɣi ɕi kɯma,
nɤʑo tɤ-ti ra" to-ti.
tɕeri nɯ @kelaosi kɯ-xtɕi nɯ kɯ, 
"aj pjɯ-sɯso-a, nɯ khɯ ɕti lo, nɯ ŋgrɯ ɕti low" nɯra to-ti.
tɕendɤre ri "aʑo, nɤʑo ɲɯ-tɯ-rʑi tɕe, 
aʑo nɤkinɯ, tɤfkɯm ɯ-ŋgɯ chɯ-ta-rku tɕe, tɯ-ci ɯ-rkɯ ju-ta-sɤzɣɯt mɤ-cha-a tɕe, 
/nɤʑo apɯŋu ma/
nɤʑo wuma ʑo tɯ-rʑi tɕe,
a-pɯ-ŋu tɕe, nɤʑo tɯ-ci ɯ-rkɯ ju-tɯ-nɯ-ɕe a-pɯ-ŋu,
\c par toi-même autoben
nɯtɕu tɕe chɯ-ta-rku a-pɯ-ŋu tɕe tɕendɤre iɕqha nɯ,
nɯtɕu pjɯ-ta-βde ndɤre cha-a" to-ti ɲɯ-ŋu.
tɕendɤre ri, "wo nɯ ndɤre wuma ʑo ɲɯ-pe tɕe pɯ-tɯ-χɕu ma" nɯra to-ti. @kelaosi kɯ-wxti nɯ kɯ.
tɕeri aʑo tɯ-ci ɯ-ŋgɯ pɯ-ari-a tɕe, 
nɯ fsapaʁ nɯra a-jaʁ mɯ-mɤ-pɯ-ɣe ndɤre,
\c pfv futur
tɕe rcanɯ koŋla ʑo aj ci ta-ʁndɯ ɕti" to-ti ɲɯ-ŋu. 
"tɕe nɤ-rtsot βze-a" kɤ-ti ɲɯ-ŋu.
tɕe tɕe "jɤɣ, jɤɣ, nɯnɯ nɤ-sɯm nɯ-nɯ-ɣɤβdi jɤɣ ma,
nɯnɯ rcanɯ, tɯ-ci ɯ-ŋgɯ a-pɯ-tɯ-ɕe qhe, 
nɯ fsapaʁ kɯ-ʑru nɯra, mbro kɯ-ʑru nɯra nɤ-jaʁ ɣi ɕti" to-ti ɲɯ-ŋu.
tɕendɤre tɯtɯrca tɯ-ci ɯ-rkɯ mɤɕtʂa jo-ɕe-ndʑi.
jo-ɕe-ndʑi qhe tɕendɤre, nɯtɕu jɤ-ari-ndʑi qhe, ɯ-khɯkha iɕqha mbro nɯra nɯtɕu jo-no-ndʑi tɕe jo-ɕe-ndʑi ɲɯ-ŋu tɕe,
tɕendɤre nɤkinɯ, ɯ-mbro nɯra wuma ʑo ɲɤ-ɕpaʁ-nɯ.
ɲɤ-ɕpaʁ-nɯ tɕe tɕe ci ɯ-qhu ci ʑo jo-ɕe-nɯ tɕe tɯ-ci tɕhi kɤ-cha pjɤ-k-ɤsɯ-tshi-nɯ tɕe tɕendɤre, nɤkinɯ,
tɕendɤre mɯ-ɲɤ́-wɣ-znɤjo-ndʑi ɲɯ-ŋu tɕe 
@kelaosi kɯ-xtɕi nɯ kɯ "kɯkɯra, /nɤkinɯ iɕqha nɯ,/ "mbro nɯra tɯ-ci ɯ-qa pjɯ-nɯ-jɣɤt-i" ɲɯ-sɯso-nɯ tɕe, 
\c indirect speech
núndʐa nɯsthɯci ʑo tɯ-ci ɯ-rkɯ nɯtɕu /ku-rɤʑi-nɯ/ ju-ɕe-nɯ ɲɯ-ŋu to-ti ɲɯ-ŋu. 
ma "ɲɤ-ɕpaʁ-nɯ" nɯ pjɤ-tso ɕti ri,
tɕendɤre "ɲɯ-ŋu tɕe, nɤʑo kɯ-mɤku tu-kɯ-qur-a ɲɯ-ntshi" to-ti,
@kelaosi kɯ-wxti kɯ.
tɕendɤre, "nɯ maʁ nɤ tɕe, 
mɯ-mɤ-kɯ-qur-a qhe, nɯɕɯmɯma ʑo tu-ta-ʁndɯ ŋu, 
kɯ-pɯ-pe ʑo tu-ta-ʁndɯ ŋu" to-ti.
tɕendɤre daltsɯtsa ɯ-tɤfkɯm ɯ-ŋgɯ nɯtɕu chɤ-ɕe qhe, tɕendɤre, nɤkinɯ,
tɕe nɯnɯ tɤfkɯm ɯ-ŋgɯ nɯtɕu chɤ-ɕe qhe, nɯ tɤfkɯm nɯnɯ, iɕqha ɯ-tɤfkɯm nɯnɯ, jla kɯ-wxti ci ɣɯ /ɯ-qhu/ ɯ-taʁ nɯtɕu pjɯ-ɤta pɯ-ɕti qhe,
tɕendɤre pjɤ-rʑi qhe, tɕendɤre,
tɕetha nɯnɯ ɯ-ŋgɯ thɯ-kɯ-rku-a tɕe tɤrca nɯtɕu, nɤki, iɕqha nɯ,
rdɤstaʁ ci thɯ-rke ntshi ma, rdɤstaʁ mɯ-mɤ-thɯ-tɯ-rku-t nɤ tha tɯ-ci ɯ-qa pjɯ-ɕe-a mɤ-cha-a" to-ti.
=================
tɕendɤre iɕqha nɯ, rdɤstaʁ ci thɯ-rke ntshi ma nɯ mɤɕtʂa tha aʑo tɯ-ci ɯ-qa pjɯ-ɕe-a mɤ-cha-a" to-ti ɲɯ-ŋu.
@kelaosi kɯ-wxti nɯ kɯ to-ti tɕe,
/tɕe ma nɯ, iɕqha kɯ-xtɕi nɯ kɯ to-ti/ "nɤʑo tɯ-sɯz ɕti ma aʑo kɤ-ndʑaʁ cha-a" to-ti.
tɕe "mɤ-ʁdɯɣ to-ti, nɯnɯ nɤʑo, nɤkinɯ, tɯ-nɯzdɯɣ mɤ-ra" to-ti.
tɕe nɯ @kelaosi kɯ-xtɕi nɯ kɯ nɯ to-ti tɕe tɕendɤre,
iɕqha @kelaosi kɯ-wxti nɯ tɤfkɯm ɯ-ŋgɯ chɤ-rku qhe, 
tɕe tɯmbri ɲɤ-ɕar tɕe ɯ-mŋu nɯra koŋla ʑo ko-xtɕɤr ko-sɤsɯɣ ʑo.
tɕendɤre ci ko-sthoʁ qhe tɕendɤre li huali ʑo to-ti tɕe,
@kelaosi kɯ-wxti nɯ tɯ-ci ɯ-ŋgɯ nɯtɕu pjɤ-tʂaβ qhe pjɤ-ɕe.
tɕendɤre nɯɕɯmɯma ʑo tɯ-ci ɯ-qa tɕu /pjɤ-tsɯm/ pjɤ́-wɣ-tsɯm qhe tɕe
xiao @kelaosi, @kelaosi kɯ-xtɕi nɯ kɯ to-ti tɕe
(nɯ pɯ-ari ʑo tɕe)
"aʑo, nɤkinɯ, chɤlɤnnɤ, nɯra, nɤki, fsapaʁ ra mɤ-tɯ-mtɤm" ɲɯ-sɯsam-a ɕti" ra to-ti.
tɕendɤre, @kelaosi kɯ-xtɕi nɯ kɯ, nɤki, nɯnɯ mbro nɯra kɯ-pɯ-pe ʑo kha jo-n-nɯno.
\c vertitive+autoben
tɕendɤre iɕqha nɯ, @kelaosi kɯ-xtɕi nɯnɯ kɯ, nɯnɯ nɯ fse ɲɤ-sɯso ɕti ma, 
\c 预料到会那样
@kelaosi kɯ-wxti nɯnɯ kɯ fsapaʁ ri mɯ-pjɤ-mto,
tɕe kɯ-nɯɣi tɕi pjɤ-me qhe, 
tɕe pjɤ-si, ɲɤ-me.