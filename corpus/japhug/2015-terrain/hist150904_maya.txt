tɕe kɯɕɯŋgɯ tɕe, ʑaʑa ʑo pjɤ-ɕti ma nɯtɕu,
@baijiazhuang 白家庄 kɤ-ti sɤtɕha ci pjɤ-tu tɕe, 
nɯtɕu tɤtɕɯpɯ ci pjɤ-ɕti tɕe, @laier 赖二 pjɤ-rmi.
@laier 赖二 pjɤ-rmi tɕendɤre, 
ɯʑo tɕe maka kɯ-ŋɤn ci /ɲɤʑɣɤ/, kɯ-nɯpɤɴqi, 
kɤ-ndza nɯ /kɤ/ kɯ-rga, kɤ-nɤma nɯ kɯ-nɤɴqi ci pjɤ-ŋu. 
nɯ kɯ-fse ɲɤ-ɕɤt.
tɕendɤre kɯ-xtɕɯ-xtɕi tu-mɯrkɯ ra pjɤ-ŋgrɤl. 
tɕe tu-mɯrkɯ ra pjɤ-ŋgrɤl tɕe, tɕendɤre ɯ-jilco ra kɯ pjɤ́-wɣ-qha. pjɤ-qha-nɯ.
tɕendɤre @laier ɣɯ ɯ-jilco nɯtɕu zɯ, nɤkinɯ, /tɯ/ rgɤtpu ci pjɤ-tu tɕe,
ɯ-tɕɯ ri pjɤ-me, ɯ-me ri pjɤ-me qhe, ɯʑo stɯsti ʑo ku-rɤʑi pjɤ-ŋu.
tɕendɤre nɤkinɯ, @yazi ku-χse qhe, tɕe nɯ kɯ, nɤkinɯ, ɯ-kɤndzɤtshi ra nɯ kɯ tu-znɯβre tɕe, nɯ kɯ-fse ku-rɤʑi pjɤ-ŋu. 
\c tu-znɯβre (il se procure sa nourriture au moyen de...)
tɕe @laier nɯ kɯ ku-rtoʁ tɕe, nɯra @yazi nɯra rcanɯ, wuma ʑo pjɤ-tshu-nɯ.
tɕe ʑaʑa ʑo wuma ʑo ɯ-qhoχpa nɯtɕu chɤ-rku tɕe, 
\c calque; 打了鸭子的主意 rgɤtpu ɣɯ ɯ-@yazi nɯ, ɯ-sɯm mɯ-pjɤ-βdi
"nɯ wuma ʑo ɲɯ-pe, nɤkinɯ, nɤkinɯ,
ciz tɕe tɤ-nɤtsa ʑo tɕe, laʁnɯz ci tu-mɯrki-a tɕe tu-ndze-a ra" ɲɯ-sɯsɤm pjɤ-ŋu. 
\c 在合适的时候
tɕe /tɯ/ tɯ-ɣmɯr tɕe tɕendɤre rgɤtpu nɯ kɤ-nɯʑɯβ ɯ-qhu ʑo tɕe, @laier nɯ kɯ, iɕqha, nɯ-pɤrthɤβ, nɤki, /tɯ/ znde nɯ ɲɤ-pɣaʁ, ɯ-taʁ ɲɤ-nɯmdar tɕe, 
tɕe ɯ-taʁ ɲɤ-ɕe tɕe, tɕendɤre rgɤtpu ɯ-kha nɯtɕu jo-ɕe tɕe, nɤkinɯ iɕqha,
ɯ-@yazi ra nɯŋgɯz nɯtɕu, kɯ-tshɯ-tshu ci ʑo to-nɯ-qɤr tɕe jo-nɯtsɯm.
tɕe ɯʑo ɯ-kha tɕu jo-nɯtsɯm tɕe tɕe,
nɯnɯ @yazi nɯnɯ nɯ, lo-nɯ-sqa tɕe to-ndza.
tɕeri mɯ-pjɤ-pe ma ɕɤr tɕe tɕendɤre nɯ fse mɯ-ɲɤ-sɯso ri,
ɕɤr ɕɤχcɤl jamar tɕe tɕendɤre, ɯ-βri tɯ-rɤʑa to-ʑa.
@laier ɣɯ ɯ-βri nɯ tɯ-rɤʑa to-ʑa qhe rcanɯ, maka ɯ-tɯ-rɤʑa kɯ rcanɯ pjɤ-saχaʁ ʑo.
ɯ-χpi kɤ-βzu ci pjɤ-me ʑo pjɤ-rɤʑa. 
\c calque 无法比喻 
tɕe to-rtoʁ ri rcanɯ, ɯ-βri nɯra rcanɯ iɕqha, @yazi ɣɯ ɯ-muj kɯ-dɯ-dɤn ʑo ɲɤ-nɯɬoʁ.
tɕendɤre kɯ-xtɕɯ-xtɕi ci ɲɤ-nɤmɯma qhe ɯ-tɯ-mŋɤm pjɤ-saχaʁ ʑo.
kɤ-χɕoʁ ftɕaka tú-wɣ-βzu qhe ɯ-tɯ-mŋɤm pjɤ-saχaʁ ʑo. 
tɕe nɯ ɯ-qhu qhe tɕendɤre, nɤki, @laier nɯ pɕi, kɯm ɯ-pɕi kɤ-nɯɬoʁ mɯ-ɲɤ-nɤz.
ma tɯrme ra kɯ pa-mto-nɯ qhe tɕe nɯ ɣɯ-sɯχsɤl. 
tɕe nɯ kha ɯ-ŋgɯ tɕe ku-nɯ-rɤʑi tɕe, ɯ-tɯ-ɲɟɤt, ɯ-mbrɯ ɯ-tɯ-ŋgɯ nɯra pjɤ-saχaʁ ʑo.
tɕendɤre tɯ-rʑaʁ tɕe ɯ-jmŋo ci ko-βzu tɕe
iɕqha fsraŋma ci jo-ɣi tɕe, ɯ-ɕki to-ti tɕe,
"kɯki ki, iɕqha nɯ, tɯmɯ kɤrŋi kɯ nɯnɯ nɤʑo ɣɯ, iɕqha nɯ, 
nɯnɯ koŋla ʑo /nɤ-sɤz-nɯɕtar/ (nɤ-sɤz-nɯɕtɯɕtar) to-βzu ɲɯ-ɕti tɕe, 
\c 为了教训你
nɯnɯ, nɤkinɯ ɲɯ-ɕti tɕe, nɤʑo, a-pɯ-ŋu tɕe, iɕqha rgɤtpu nɯ kɯ wuma ci ʑo a-tɤ-tɯ́-wɣ-nɤmqe tɕe tɕe, phɤn ɲɯ-ŋu" to-ti.
tɕe "nɯ mɤɕtʂa mɯ́j-khɯ" to-ti.
tɕe thɯ-sta ɯ-qhu qhe, @laier nɯ kɯ nɯɕimɯma ʑo ɯ-jilco rgɤtpu nɯ ɯ-ɕki ɲɤ-ɕe tɕe, 
"nɤʑo, nɤkinɯ, nɤ-@yazi tó-wɣ-mɯrkɯ khi loβ" to-ti
\c 听说有人偷了你的鸭子
tɕeri "tɕhindʐa nɯ, nɯ kɯ-mɯrkɯ nɯ mɯ-tu-tɯ-nɤmqe ŋu?" to-ti. 
tɕeri rgɤtpu nɯ kɯ "wo nɯnɯ, nɤkinɯ, kɤ-nɯjʁo kɯ-tu me ma kɯkɯra, kɯ-mɯrkɯ ra ɣɯ nɯ-ɕki tɤ-kɯ-sɤmbrɯ, nɯnɯ kɯ kɯ-phɤn me qhe, 
nɯra kɯ-ra me" to-ti ɲɯ-ŋu. 
"nɯ mɤ-kɯ-nɯ-cha" to-ti ɲɯ-ŋu.
\c 用不着骂 (nɯjʁo mɤ-nɯjʁo me)
tɕendɤre @laier nɯ kɯ, ʑaʑa tɕe,  maka kɯ-mɤku jɤznɤ ɯ-βri ɯ-tɯ-rɤʑa kɯ kɤ-ndo mɯ-ɲɤ-khɯ ʑo ɕti tɕe, 
\c mɤ-kɯ-sɤɕqa ʑo to-rɤʑa
nɯɕimɯma ʑo rgɤtpu nɯ ɯ-ɕki ɯ-χpɯm to-tshoʁ.
tɕe pɕaʁ ra lo-βzu tɕe,
tɕe nɯra pɯ-pɯ-kɯ-fse nɯra, @yazi tɤ-kɤ-mɯrkɯ, tɤ-kɤ-ndza, qhe ɕɤr tɕe ɯ-βri tɤ-kɯ-rɤʑa qhe,
ɯ-βri tɕe iɕqha, @yazi ɣɯ ɯ-muj nɯ-kɯ-ɬoʁ, nɯra pjɤ-fɕɤt. 
\c infinitif
tɕe iɕqha, ɯ-jmŋo kɤ-kɤ-βzu, tɕhi pɯ-kɯ-fse nɯra pjɤ-fɕɤt.
tɕendɤre iɕqha nɯ, rgɤtpu nɯ kɯ, tɕe mɤ-kɯ-thɯ ci, hanɯni ci nɤki, 
tó-wɣ-nɤmqe, ma nɯ ma kɯ-dɤn mɯ-to-nɯjʁo.
tɕendɤre nɯɕimɯma ʑo tɕe tɯ-mɲaʁ tú-wɣ-nɤtʂaβlaβ mɤ-kɯ-tsu ʑo tɕe tɕendɤre,
iɕqha @laier ɣɯ ɯ-βri iɕqha, @yazi ɯ-muj nɯ-kɯ-ɬoʁ nɯnɯra ɲɤ-me.
tɕe kɯki pjɤ-fse, ɯ-βri.
@yazi ɣɯ ɯ-muj nɯra ɲɤ-nɯɬoʁ. tɕe nɯra ɲɤ-me.
tɕe nɯ ɯ-qhu tɕe tɕe @laier nɯnɯ, kɯ-maʁ kɤ-nɤma nɯra pjɤ-nɯɕtar, 
tɕe nɯ ɯ-qhu tɕe tɕendɤre /kɤm/ kɤ-mɯrkɯ nɯra to-znɯna tu-kɯ-ti ɲɯ-ŋu.
