ki luskɤr χtɕɯʁɲiz ɣɯ ɯ-χpi ɲɯ-ŋu.
tɕendɤre pjɯ-fɕɤt-nɯ tɕe, ʑaʑa ʑo pjɤ-ɕti ma
yuhuangdadi tɕe, tɯmɯ kɤrŋi rɟɤlpu nɯnɯ kɯ, nɤki iɕqha,  luskɤr χtɕɯʁɲiz nɯnɯ, nɤki, rɯdaʁ thamtɕɤt nɯ-ŋgɯ nɯtɕu tu-qɤr pjɤ-ra.
tɕe tu-qɤr pjɤ-ra tɕe tɕendɤre
nɯnɯ tu-qɤr tɕe tɕe, tɯrme ɣɯ, nɤki, ɯ-lu kɤ-rtsi ɣɯ ɯ-spa nɯnɯ /tu/ tu-saχsɤl pjɤ-ra. (030)
tɕendɤre, nɤki, taχtɯχtɤt ɲɤ-lɤt tɕe, nɤkinɯ ɲɯ-ŋu.
"rɯdaʁ thamtɕɤt ʑo ju-kɯ-ɕe tɕe, nɯnɯ, nɤkinɯ,
nɯ-ŋgɯ tu-qar-a ra" to-ti.
tɕe nɤki, tɯmɯ kɤrŋi tɕu ju-kɯ-ɕe tɕe, nɯnɯ tu-kɯ-nɯ-qɤr pjɤ-ra.
tɕeri nɯnɯ tɕe, nɤki, "sqamnɯz ma mɤ-ra tɕe, sqamnɯz nɯnɯ tɕe tɕe, stu jɤ-kɯ-mɤku ɕɯɕɯ kɯ-ŋu nɯnɯ, sqamnɯz a-tɤ-mtshɤt qhe tɕe mɯ-ɲɯ-ra ŋu" to-ti. (100)
tɕendɤre nɤkinɯ, iɕqha nɯ, sqamnɯz ma mɤ-ra qhe tɕe, sqamnɯz nɯnɯ stu jɤ-kɯ-mɤku nɯnɯ tɕe pjɯ-cha-nɯ ŋu." to-ti.
tɕendɤre iɕqha, nɤkinɯ, 
nɯnɯ ɣɯ ɯ-rʑaʁ nɯ to-mda tɕe tɕendɤre, lɯlu chondɤre βʑɯ ni /kɤndʑɯ/ kɤndʑɯrɣa pjɤ-ŋu-ndʑi. (120) 
tɕeri li kɤndʑɯɣɯfsu pjɤ-ŋu-ndʑi.
tɕe kɤndʑɯβzaŋsa pjɤ-ŋu-ndʑi tɕe, ʁnaʁna kɯ "nɯnɯtɕu, nɤkinɯ, ju-ɕe-tɕi ra" ɲɯ-sɯso-ndʑi pjɤ-ŋu.
"tɤrca nɯ tɕi-rmi ɕ-tu-sɤri-tɕi ra" ɲɯ-sɯso-ndʑi.
tɕendɤre lɯlu kɯ to-ti tɕe, "kɯki tha, kɤ-nɯmtɕi tsa ɲɯ-ra tɕe, iɕqha nɯ, nɯmtɕi-tɕi ɲɯ-ra tɕe,
aʑo ndɤre, kɤ-nɯʑɯβ, kɤ-nɯ-rŋgɯ rga-a tɕe, nɤkinɯ,
tɕe kɤ-nɯ-rŋgɯ rga-a a-ʑɯβ dɤn, (155 calque)
tɕendɤre pɯ-n-nɯʑɯβ-a ɯ-qhu tɕe, chɯ-sta-a ʑaʑa mɤ-cha-a tɕe,
chɯ-sta-a ɴqa tɕe ki tɕhi tú-wɣ-pa ɲɯ-ra?" to-ti.
tɕeri βʑɯ kɯ to-ti, "wo, nɯ mɤ-ʁdɯɣ, ma-nɯ-tɯ-nɯzdɯɣ ma, aʑo tu-a tɕe, 
tɕendɤre nɤʑo nɤʑo tɕhi kɤ-cha pɯ-n-nɯʑɯβ qhe nɯ ɕti, a-pɯ-tɯ-n-nɯʑɯβ jɤɣ tɕe, tha tɤ-mda tɕe ɣɯ-ɲɯ-ta-nɤkhɤzŋga tɕe tɕendɤre tɯtɯrca ɕe-tɕi." to-ti
tɕendɤre lɯlu ɲɤ-rga tɕendɤre, "nɯ ndɤre, wuma ʑo /tɯ-ɴqa ɲɯ-ŋu ko/, tɯ-sɯxtʂɯn ɲɯ-ŋu" to-ti. (220)
tɕe "nɯ pɯ-tɯ-χɕu ma" nɯra to-ti.
tɕendɤre kɤ-ɕe tɤ-mda tɕe, ɕɯ-kɤ-ʑɣɤɕthɯz tɤ-mda nɯnɯ ɣɯ ɕɯŋgɯ-mɯr nɯtɕu tɕendɤre (235)
βʑɯ nɯ kɯ "aʑo stu a-jɤ-mɤku-a ra" ntsɯ ɲɯ-sɯsɤm pjɤ-ŋu.
tɕendɤre iɕqha nɯ, 
nɯ ntsɯ kɤ-sɯso kɯ, nɤki, khri ɯ-taʁ tɕe pjɤ-nɤmbɣaʁlaʁ ntsɯ ma nɯ ɕɯŋgɯ-mɯr tɕe, ɯ-ʑɯβ mɯ-pjɤ-ɣi ɲɯ-ŋu.
tɕendɤre nɯnɯ tɯ-rʑaʁ nɯ mɯ-pjɤ-nɯʑɯβ.
tɕendɤre kɯ-maqhu tɕe tɕendɤre, nɤki gancui ʑo nɯnɯ, mɤ-kɯ-fsoʁ kɯ chɤ-rɤru. (300)
chɤ-rɤru qhe tɕendɤre jo-ɕe.
jo-ɕe qhe tɕendɤre nɤki, ɯ-βzaŋsa lɯlu /kɯ/ nɯra ??tɤ-rɤndzɯt nɯra rcanɯ, 
ɕlaʁɕlaʁ ʑo ɲɤ-nɯjmɯt (310)
tɕendɤre nɤki, /tɯmɯ/ soz tɕe, tɯmɯ hanɯni ʑo lo-fsoʁ ɲɯ-ŋu.
jɤβjɤβ ʑo lo-pa tɕe tɕendɤre (320)
nɤkinɯ, kɯmaʁ rɯdaʁ nɯra pɤjkhu mu mɯ-to-rɤru-nɯ.
tɕeri βʑɯ nɯ kɯ, tɕe li /kɯdɯdɤn/ kɯ-arqhi tsa ʑo jo-zɣɯt pjɤ-cha.
tɕendɤre nɯnɯ, aʑo stu kɯ-mɤku nɯ aʑo ɲɯ-ŋu-a, 
"pjɯ-sɤɣmaʁ ɲɤ-me" ɲɤ-sɯso jamar ri tɕe tɕendɤre, (345)
nɤki, ɯ-qhu nɯtɕu, nɤkinɯ, mbala nɯ jo-ɣi tɕe, mbala nɯ kɯ ɯ-qhu tɕe, jo-ɣi tɕendɤre,
mbala nɯnɯ, nɤki, ɯ-phoŋbu ri ɲɯ-wxti, 
ɯ-mɢla ri ɲɯ-wxti tɕe tɕendɤre,
βʑɯ nɯ ɯ-phoŋbu ri ɲɯ-xtɕi, ɯ-mɢla ri ɲɯ-xtɕi tɕe tɕendɤre, nɤki,
mbala nɯ ɯ-qhu ju-ɣi tɕe rcanɯ,
kɤ-ŋke kɯ rca, ɯ-sŋɯro kɯ, ci lu-orɕo ɕɯŋgɯ ci lu-ɣi kɯ-fse tɕe, 
kɤ-sɤɕoχɕi ʑo mɯ-pjɤ-cha.
tɕendɤre mbala ju-tɯ-ɕaβ ʑo tɕe, nɤki,  (420 kɯ?)
βʑɯ nɯ kɯ pjɤ-rɯsɯso tɕe "pɤjkhu khro kɯ-ɕe ɲɯ-ra tɕe, aʑo ndɤ ʑatsa kɤ-ŋke mɤ-cha-a ɲɯ-ŋu tɕe,
tɕhi tú-wɣ-pa ɲɯ-ra?" ɲɤ-sɯso.
tɕe pjɤ-rɯsɯso nɤ pjɤ-rɯsɯso tɕe, kɯ-maqhu tɕe tɕendɤre, 
li ɯ-βlu ci to-sɯtɕɤt tɕe,
βʑɯ nɯ hanɯni ci jo-rɟɯɣ tɕe, nɤki, 
mbala nɯ jo-ɕaβ tɕe ɯ-rkɯ zɯ jo-ʑɣɤsɤzɣɯt tɕe, 
"a-pi mbala, a-pi mbala, nɤki,
kɯki kɯ-fse, nɯ fse ʑo ju-ɕe-tɕi nɯ, maka ɲɯ-sɤɣdɯɣ tɕe, nɤki, ɯ-tɯ-fte?? kɯ-fse ɲɯ-sɤɣdɯɣ tɕe, (500)
nɯ sɤznɤ aʑo rɤɣo ci chɯ-βze-a tɕe,
hanɯni a-tɤ-sɤscit je" to-ti ɲɯ-ŋu.
tɕeri, nɤkinɯ, mbala nɯ kɯ li wuma ʑo, nɤkinɯ, ɯ-stu ci pjɤ-ɕti qhe, 
tɕe nɯ "ɣa" to-ti qhe ɯ-ku ra to-sɤŋoʁŋoʁ, 
"ɲɯ-pe tɕe, /th/ nɤʑo rɤɣo ci thɯ-ti!" to-ti.
tɕendɤre, kɯ-nɤkɤro to-tsu ri, iɕqha nɯ, nɤki,
mbala nɯ kɯ, nɯnɯ kɤ-nɯrɤɣo ɯ-skɤt nɯ maka mɯ-pjɤ-mtshɤm tɕe to-ti tɕe,
\c complementation
tɕe to-ti tɕe, βʑɯ ɯ-ɕki,
"tɕhindʐa mɯ-chɯ-tɯ-nɯrɤɣo ŋu" to-ti.
tɕeri βʑɯ nɯ, nɤkinɯ, χinɤχi χinɤχi pjɤ-ʑɣɤstu matɕi, iɕqha,
mbala nɯ kɤ-ɕaβ mɯ-pjɤ-cha.
tɕendɤre nɤkinɯ, /to/ to-ʑɣɤɕɯmbjom ʑo, χinɤχi to-ʑɣɤstu tɕe tɕe, /jo/ jo-ɕaβ jamar tɕe to-ti tɕe,
"aʑo ku-nɯrɤɣo-a ??nɤri, mɯ-pɯ-tɯ-mtshɤm ɯ́-ŋu ma, (555)
kɯki a-skɤt ɲɯ-xtɕi tɕe núndʐa ŋu thaŋ.
tɕe a-pɯ-ŋu tɕe, nɤʑo, nɤ-mke nɯtɕu tu-ɕe-a tɕe, 
nutɕu tu-nɯmbrɤpɯ-a a-pɯ-ŋu tɕe tɕe nɤʑo kɯ tɯ-mtshɤm" to-ti.
tɕendɤre mbala nɯ pjɤ-rɯsɯso tɕe, 
615
