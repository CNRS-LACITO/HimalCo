kɯki baishezhuan ɲɯ-rmi tɕe, 
kɯki qapri kɯ-wɣrum kɤ-ti ɲɯ-ŋu, kɯɕɯŋgɯ ɣɯ ɯ-χpi ɲɯ-ŋu.
tɕe kɯɕɯŋgɯ ɣɯ ɯ-χpi pjɤ-ŋu tɕe, nɤkinɯ,
iʑora... iʑora mɤ-ŋgrɤl ma kupa ɣɯ tɕe qingmingjie nɯnɯtɕu tɕe,
nɯ-nɯ-kɯ-si ɣɯ nɯ-tɯrsa nɯtɕu, nɤkinɯ, spoz tu-zwɤr-nɯ, fsaŋ pjɯ-ta-nɯ,
khɤfɕɤt tu-βzu-nɯ, 
tɕe tɯrme nɯ-kɯ-si nɯ ɣɯ ɯ-kɤndzatshi, nɯra nɯtɕu ɕ-pjɯ-tɕɤβ-nɯ ɲɯ-ŋgrɤl.
tɕe nɯ ɯ-sŋi nɯtɕu pjɤ-ŋu tɕe, iɕqha nɯ,
hangzhou nɯtɕu xihu kɤ-ti ci, nɯtɕu wuma ʑo li mtshu ci ɣɤʑu ɲɯ-ŋu.
tɕe nɯnɯ hangzhou nɯ sɤtɕha nɯnɯ ɣɯ ɯ-rkɯ nɯtɕu, 
nɯnɯ ɯ-rkɯ nɯtɕu, nɯ ɯ-sŋi nɯtɕu rcanɯ, mɯntoʁ ri pjɤ-ɣɯrni, 
maka ʑmbri nɯra nɯ koʁmɯz, nɯ lu-kɯ-lɤt ??tɕe pjɤ-ŋu tɕe (0055)
pjɤ-k-ɤrŋi-ci ʑo.
wuma ʑo pjɤ-sɤscit.
iɕqha duanqiao kɤ-ti nɯnɯ ndzom ɯ-taʁ nɯtɕu tɯrme ra kɯ-nɤɕejɣi wuma ʑo pjɤ-dɤn tɕe, (105 kɯ?)
aʁɤndɯndɤt ʑo rcanɯ kɯ-nɯrɤɣo, /kɯn/ kɯ-nɤrɤɟaʁ kɯ-fse ʁɟa ʑo pjɤ-ŋu.
wuma ʑo pjɤ-sɤscit tɕe, tɕe ʁlɤwɯr ʑo tɕe iɕqha, 
xihu nɯnɯ mtshu ɣɯ ɯ-wa nɯtɕu, nɤkinɯ, /tɤ-khɯ ci/ tɤ-khɯ ʁnɯ-ldʑa to-nɯɬoʁ.
tɯ-ldʑa nɯ kɯ-wɣrum, tɯ-ldʑa nɯ kɯ-ɤrŋi to-nɯɬoʁ.
tɕendɤre nɤkinɯ, to-nɯɬoʁ tɕe tɕendɤre, tɤ-nɯɬoʁ tɕe nɯnɯ,
ʑmbri nɯ-kɯ-ɤrŋi ʑo, ɯ-rkɯ, ɯ-qa nɯtɕu tɕe ko-rɤʑi.
nɯ jamar tɕe ko-rɤʑi tɕe tɕendɤre,
tɯ-mɲaʁ thɤβ tú-wɣ-stu ma mɤ-kɯ-ɤtsɯtsu tɕe tɕendɤre
\c calque
nɯnɯ tɤ-khɯ nɯni ɲɤ-me-ndʑi.
tɕe nɤki, tɕheme kɯ-mpɕɯ-mpɕɤr ʑo ʁnɯz jo-nɯɬoʁ-ndʑi.
tɕendɤre, tɕheme ʁnɯz, kɯ-mpɕɯ-mpɕɤr  ʑo tɕhemɤpɯ jo-nɯɬoʁ tɕe,
"nɯ tɕhi ɯ-skɤt ɲɯ-ŋu?" ɲɯ-sɯso-nɯ pjɤ-ŋu ri,
tɕe nɯnɯ tɕe iɕqha nɯ, wuma ʑo kɤ-rɤntshom pɯ-kɯ-cha ʁnɯz, qapri ʁnɯz pjɤ-tu-ndʑi tɕe, qapri ɣɯ fsraŋma.
nɯ pjɤ-ŋu-ndʑi tɕe tɕendɤre, iɕqha nɯ, nɯnɯtɕu ɲɯ-nɤrɯra tɕe, jisŋi nɯnɯtɕu wuma ʑo tɯrme pjɤ-dɤn, /pjɤs/ pjɤ-sɤscit tɕe tɕe nɯ,
"ɲɯ-nɤmɲole-tɕi" ɲɤ-sɯso-ndʑi tɕe,
tɕe nɯnɯ tɯ-ci ɯ-ŋgɯ /tu/ to-nɯɬoʁ-ndʑi tɕe, to-nɯ-ɣi-ndʑi pjɤ-ŋu tɕe, 
tɯ-rdoʁ nɯnɯ, nɤkinɯ, baisuzhen pjɤ-rmi,
tɯ-rdoʁ nɯnɯ, ɯ-rmi, xiaoqing pjɤ-rmi.
tɕe nɯ to-nɯ-ʑɣɤsɤrmi-ndʑi tɕe,
tɕendɤre "a-pi jɤ-ru, ki ɯ-tɯ-mpɕɤr nɯ" to-ti, iɕqha xiaoqing nɯ ta-ʁi pjɤ-ŋu tɕe,
tɕe xiaoqing nɯ kɯ baisuzhen nɯ ɯ-jaʁ ko-ndo tɕe,
tɕendɤre ci ci /ɲɤ/ tu-nɤmtsɯmtsaʁ ʑo ɲɯ-nɤrɤɟaʁ pjɤ-ŋu.
tɕe kɤndʑɯsqhaj nɯ kɯ nɯra ɲɯ-nɤmɲo-ndʑi ra, (250)
khro mɯ-to-nɤrʑaʁ ri, tɕe tɯmɯ kɤrŋi nɯ kɯ ɯ-rŋa chɤ-sɯɣɲɟɯr. (255 βzɟɯr??)
\c calque
chɤ-sɯɣɲɟɯr tɕe tɕendɤre nɤkinɯ, tɯ-mɯ kɯ-wxtɯ-wxti ʑo pjɤ-lɤt.
tɕendɤre nɯra kɯ-nɤmɲole nɯra nɯɕɯmɯma ʑo nɯ-ku ra /to/ to-mphɯr-nɯ tɕe /ɕ-ko-k-ɤnbaʁ-nɯ-ci/ ɕ-ko-nɤprɯ-nɯ.
tɕendɤre nɤki, baisuzhen cho xiaoqing ni li wuma ʑo, nɤki, tɯ-mɯ pjɯ́-wɣ-χtɕi-ndʑi tɕe, nɤkinɯ,
kó-wɣ-sphjaʁ-ndʑi tɕe, ndʑi-sɤz-nɤprɯ pjɤ-me.
tɕe nɯ jamar tɕe tɕendɤre, tɤ-tɕɯ ci, wuma ʑo /ɯ-scoz/ ɯ-tha ɯ-scoz ra kɯ-tu ci tɤ-tɕɯ ci, ɯ-rŋa ra kɯ-wɣrum kɯ-sɤjndɯ-jndɤt ci,
ɯ-lɯz kɯ-xtɕɯ-xtɕi ci jo-ɣi tɕe,  tɕendɤre, nɤkinɯ,
ndʑi-san /to/ to-phɯɣ.
nɤki, ndʑi-san kɯ-pɣi ci, ɯ-mdoʁ ra kɯ-pɣi ci to-phɯɣ.
tɕendɤre nɤkinɯ, nɯ jamar tɕe tɕe iɕqha baisuzhen cho kɯki, nɤki, tɤtɕɯpɯ nɯni ɣɯ ndʑi-mɲaʁ kɯβde nɯ ɲɤ-k-ɤtɯɣ-ci tɕe,
ʁnaʁna ʑo ɲɤ-nɯcaχto-ndʑi tɕe, 
ʁnaʁna ʑo, nɤki, tɯtɯrca ʑo ndʑi-rŋa ra ɲɤ-ɣɯrni.
tɕendɤre iɕqha nɯ, xiaoqing nɯ wuma ʑo pjɤ-ɕqraʁ tɕe nɯɕɯmɯma ʑo /kotso/ pjɤ-sɯχsɤl tɕe,
"wo gongzi pɯ-tɯ-χɕu" ra to-ti.
matɕi ndʑi-san /to/
tɕe nɤki, "tɕhi tɯ-rmi?" ra to-ti.
tɕendɤre nɤkinɯ, tɤtɕɯpɯ nɯ kɯ to-ti "aʑo xu xian rmi-a, 
kɯki duanqiao, kɯki ndzom ɯ-rkɯ nɯtɕu ku-rɤʑi-a ŋu" nɯra to-ti.
tɕendɤre baisuzhen cho xiaoqing ni, kɯ li "aʑo nɯ rmi-a, aʑo nɯ rmi-a, nɯ ŋu-a" nɯra to-ti-ndʑi.
tɕendɤre nɯ ɯ-qhu tɕe tɕendɤre, tshɯrɟɯn ʑo ɲɯ-ɤtɯɣ-nɯ pjɤ-ŋu.
ɲɯ-ʑɣɤsɤtɯɣ-nɯ pjɤ-ŋu tɕe, (434)
tɕendɤre baisuzhen cho xu xian ni ɣɯ, nɤkinɯ, tɯ-tu-omɯmi-ndʑi ʑo pjɤ-ŋu tɕe,
\c progressif
tɕe nɯ ɯ-qhu mɤ-kɯ-nɤrʑaʁ tɕe to-rɯstɯnmɯ-ndʑi.
444
