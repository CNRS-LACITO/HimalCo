kɯki nɤkinɯ χpi ki, nɤkinɯ, iɕqha χpɯn ci jidian kɯ-rmi ci pjɤ-tu.
jidian 濟癫 chondɤre iɕqha zgo ju-kɯ-nɯqambɯmbjom kɤ-ti ɲɯ-ŋu, kɯki χpi ɣɯ ɯ-rmi.
tɕendɤre jidian nɯnɯ, iɕqha tɯrme ra kɯ jigong huofo tu-ti-nɯ ɲɯ-ŋu, jigong heshang.
tɕe nɤkinɯ, ɯʑo ɯ-z-rɤʑi nɯ hangzhou ɣɯ lingyinsi 灵隐寺 nɯtɕu thɯ-kɯ-ɬoʁ pjɤ-ŋu. nɯnɯ rgɯnba nɯtɕu.
jidian nɯnɯ, kɯɕɯŋgɯ tɕe ɯ-stu kɯ-fse ci χpɯn pjɤ-maʁ,
cha ri ku-tshi, tɤ-mthɯm ri tu-ndze,
a-pɯ-ŋu tɕe, χpɯn tɕe, cha kú-wɣ-tshi mɤ-jɤɣ, tɤ-mthɯm tú-wɣ-ndza mɤ-jɤɣ.
ɕku kɯnɤ tú-wɣ-ndza mɯ́j-jɤɣ. ma ɯ-di mnɤm loβ.
tɕendɤre tɯ-sŋi ɲɯntaʁ nɯnɯ ɯ-jaʁ nɯtɕu iɕqha shanzi, qale sɤ-lɤt thɯ-kɯ-ɴɢraʁ ci tu-ndɤm,
tɕe nɯra tu-ndɤm tɕe aʁɤndɯndɤt ʑo ju-nɤɕɯɕe pjɤ-ŋu.
tɕendɤre /ku/ tɯrme ra kɯ ku-rtoʁ-nɯ tɕe ɯ-tshɯɣa nɯra wuma ʑo mɯ-pjɤ-βdi, maka nɯ-kɯ-sɲu pjɤ-fse tɕe,
pjɯ-nɤsɲɯsɲu-nɯ ntsɯ pjɤ-ɕti tɕe tɕendɤre (110)
"χpɯn nɯ-kɯ-sɲu" tu-sɤrmi-nɯ.
kɯ-sɲu χpɯn tu-sɤrmi-nɯ pjɤ-ŋu.
tɕe tɯ-sŋi tɕendɤre, kɯki jidian nɯnɯ kɯ li cha kɯ-dɤn ko-ɣɤtɕhom.
??chɤtshi ko-ɣɤtɕhom tɕe tɕendɤre, nɤkinɯ, (120)
ɯ-fso tɕe nɤki, saχsɯ koʁmɯz nɤ chɤ-sta tɕe to-rɤru.
tɕendɤre ci ɲɤ-sɯndʑaʁskɯsko tɕe tɕendɤre, nɤki,
ɯ-mɲaʁ ra ci ɲɤ-nɤɣlɯɣle tɕe tɕendɤre,
nɯ khri ɯ-taʁ pjɤ-ɬoʁ tɕe tɕendɤre, 
li ɯ-jaʁ nɯtɕu iɕqha qale sɤ-lɤt nɯ, thɯ-kɯ-ɴɢraʁ nɯ to-ndo.
tɕendɤre nɤki, soʁma kɯ tɯ-xtsa tɤ-kɤ-βzu ci /to/ to-ŋga, 
pjɤ-k-ɤz-nɤkhɯkhrɯt-ci tɕe tɕendɤre, (150)
ɯ-grɤl kɯ-me ʑo aʁɤndɯndɤt /ju/ pjɤ-nɤŋkɯŋke.
tɕendɤre rgɯnba ɯ-pɕi tɕe chɤ-ɬoʁ ri, 
tɕendɤre ɲɯ-sɤŋo tɕe nɤkinɯ, iɕqha, tɤŋe ɯ-sɤ-ɕqhlɤt pɕoʁ nɯtɕu ci ɲɤ-ru ri,
\c orientation prefixes
ɯnɯnɯtɕu rcanɯ, zdɯm kɯ-ɲaʁ ʑo rcanɯ, li tslɯɣnɤtslɯɣ ʑo ko-ɣi. (210)
tɕendɤre ɯʑo ɯ-rgɯnba ɯ-stu nɯtɕu, lingyinsi ɯ-pɕoʁ nɯtɕu ku-ɣi pjɤ-ŋu tɕe tɕendɤre, 
koŋla ɲɤ-ru ri, nɯnɯ zdɯm pjɤ-maʁ kɯ, 
zdɯm kɯ-ɲaʁ pjɤ-maʁ kɯ, zgo ci pjɤ-ŋu.
tɕendɤre ɯʑo kɯ nɯnɯra tɯsŋaʁ nɯra pjɤ-spa ɕti tɕe,
tɕe ɯ-jaʁndzu ra kɯra to-stu tɕe chɤ-rtsi.
tɕeri kɯki kɤ-ɣe tɕe, saχsɯ, nɤki, sandian jamar tɕe, nɤkinɯ,
kukutɕu rgɯnba ɯ-rkɯ nɯtɕu ku-zɣɯt ɲɯ-cha ɲɤ-sɯso.
tɕe nɯ, nɯ tɤ-ŋu tɕe, tɕe rcanɯ, kɯki tshupa ɣɯ mkhɤrmaŋ, tɯrme nɯra rcanɯ, tɕe /ts/ ʑɯmkhɤm ʑo tsuku si-nɯ, 
tsuku rcanɯ, ɯ-χsɤr kɯ-me ʑo si-nɯ" ɲɤ-sɯso.
tɕendɤre nɤki, jigong nɯ kɯ, ɯ-sɯm nɯ tɕe, 
300

