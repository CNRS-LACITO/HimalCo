χpi ci ɣɤʑu tɕe nɤkinɯ, 
χpi nɯ ɣɯ ɯ-kɤ-fɕɤt nɯnɯ, iɕqha, snaχtsa ɯ-fkɯm nɯ ɲɯ-ŋu.
tɕendɤre kɯki nɤki iɕqha, shige kɯ-fse ɯ-kɯ-rɤt nɯnɯ, 
wuma ʑo kɯ-mkhɤz ci pjɤ-tu tɕe, 
nɯ ɣɯ ɯ-kha nɯtɕu, nɤkinɯ iɕqha, snaχtsa ɯ-fkɯm ci pjɤ-tu ɲɯ-ŋu.
nɯ ɯ-fkɯm nɯnɯ, tɕaχɯ kɯ-fse ci pjɤ-ŋu.
tɕendɤre nɤkinɯ, tɯrme ra ɲɯ-sɤŋo-nɯ tɕe, nɤkinɯ, sɲɯɣjɯ ɯ-ɕki nɯtɕu, nɤki iɕqha, snaχtsa ɯ-fkɯm nɯ kɯ to-ti,
"ki snaχtsa ɯ-fkɯm nɯ kɯ rcanɯ, maka iɕqha nɯ, tshitsuku ɯ-rca fɕafɕɤt rcanɯ, kɯ-dɯ-dɤn ʑo, tɯ-tɕha kɯ-fse kɯ-dɯ-dɤn ʑo pjɯ-rɤt, pjɯ-spe, tu-tɕɤt?? ɲɯ-cha" to-ti ɲɯ-ŋu (0100)
tɕe nɯ rcanɯ, koŋla ʑo kɯ-saχaʁ pjɯ-rɤt ɲɯ-cha" to-ti ɲɯ-ŋu.
tɕeri tɕoχtsi ɯ-taʁ nɯtɕu, nɤkinɯ, 
kɯmaʁ sɲɯɣjɯ nɯra cho kɯki ɯ-z-rɤrɤt 
ɣɯ ɯ-ftɕaka nɯnɯra, kɯ, ɯ-skɤlɤn mɯ-to-βzu-nɯ, (0120)
kɯ-rɯɕmi maka pjɤ-me-nɯ ɲɯ-ŋu.
tɕendɤre nɤkinɯ, snaχtsa ɯ-fkɯm nɯ kɯ to-ti ɲɯ-ŋu,
nɤki "tɯrme ra kɯ, iɕqha, sɲɯɣjɯ nɯnɯ, iɕqha nɯ, snaχtsa ɯ-fkɯm ɯ-ŋgɯ nɯtɕu, ɯ-qhoχpa nɯtɕu ???pjɯ-tɕur-nɯ tɕe, ɯ-phoŋbu ɯ-ŋgɯ nɯtɕu pjɯ-tɕur-nɯ tɕe, (140)
aʑo kɯnɤ, aʑo kɯnɤ mɯ́j-nɯ-tso-a ma, nɯ ɯ-qhu tɕe, nɤki, tɕhi kɯ-fse ʑo li, nɯra kɯ-fse tɯ-tɕha nɯra, nɤki, tu-sɤβze-a?? cha-nɯ, aʑo kɯnɤ mɯ́j-nɯ-tso-a" to-ti ɲɯ-ŋu. (0155)
tɕendɤre "aʑɯɣ, nɯ a-phoŋbu ɯ-ŋgɯ nɯtɕu, nɯnɯ snaχtsa nɯ tɯ-ntɕhaʁ ʑo a-lɤ-tɕɤt tɕe tɕendɤre,
tɤscoz rcanɯ, nɤkinɯ, ɕoʁɕoʁ ɯ-qiɯ jamar ʑo pjɯ-rɤt ɲɯ-rtaʁ" to-ti ɲɯ-ŋu.
tɕendɤre rcanɯ, li, 
215
