kɯre χpi ci ɣɤʑu tɕe, nɤkinɯ,
rɟɤmtshu ɣɯ ɯ-me ɲɯ-ŋu.
rɟɤmtshu kɯ-wxtɯ-wxti ʑo nɯnɯ ɣɯ, nɯ ɯ-ŋgɯ nɯtɕu tɕhemɤpɯ ci ɣɤʑu tɕe,
tɕendɤre iɕqha nɯ, nɤkinɯ, ɯ-kɯ-nɯrga ci, rɟɤlpu ɯ-tɕɯ ci pjɤ-tu.
tɕe nɯ ɯ-ndʐa kɯ ɯʑo ɣɯ ɯ-sroʁ ɲɤ-nɯ-ɣɤme ɲɯ-ŋu.
tɕendɤre iɕqha nɯ, rɟɤmtshu kɯ-wxtɯ-wxti ʑo kɯ-ɤrŋɯ-rŋi ci ʑo pjɤ-tu.
tɕe nɯ rɟɤmtshu nɯnɯ, nɤkinɯ, ɯ-tɯ-nɤmbju kɯ χɕɤlzgoŋ ʑo ɲɯ-fse ɲɯ-ŋu.
tɕe ɯ-tɯ-rnaʁ rcanɯ, ɲɯ-saχaʁ ʑo tɕe, 
ɯ-tɯ-rnaʁ kɯ nɤkinɯ, kha /nɯ/ kha kɤntɕhɯkɤβdɤm ʑo tú-wɣ-sɤrtsɯrtso a-pɯ-ŋu tɕe, 
nɯ mɤɕtʂa, nɤkinɯ, rɟɤmtshu ɣɯ ɯ-taʁ nɯtɕu mɯ́j-nɯɬoʁ,
nɯsthamtɕɤt ʑo ɲɯ-rnaʁ ɲɯ-ŋu.
tɕendɤre, iɕqha nɯ,
kɯki rɟɤmtshu ɣɯ ɯ-qa wuma ʑo kɯ-rnaʁ nɯnɯtɕu, ɯ-qaɕɯqa nɯtɕu ʑo zɯ, nɤkinɯ, 
rɟɤlsa ci ɣɤʑu ɲɯ-ŋu.
tɕe rɟɤlsa nɯnɯ ɣɯ ɯ-znde thamtɕɤt nɯ, nɤki, pjɯrɯ ʁɟa kɯ tɤ-kɤ-sɯβzu ɲɯ-ŋu.
ɯ-znde, nɯnɯ ɣɯ rɟɤlsa ɣɯ ɯ-kha ɣɯ ɯ-znde nɯnɯ, 
pjɯrɯ ʁɟa tɤ-kɤ-sɯβzu ɲɯ-ŋu.
kha ɣɯ ɯ-kɤχcɤl nɯnɯ tɕe iɕqha, 
tɕhi tu-kɯ-ti kɯ, nɯra, 
iɕqha qrumbu tu-ti-nɯ nɯnɯ, qajɯ ɣɯ ɯ-rqhu nɯ ʁɟa ʑo thɯ-kɤ-ta ɲɯ-ŋu.
tɕendɤre, nɤkinɯ, ɯnɯnɯ qajɯ ɣɯ ɯ-rqhu roŋri nɯ ɣɯ ɯ-ŋgɯ nɯtɕu, tɤrɣe tɕe iɕqha @zhenzhu kɤ-ti stu kɯ-mpɕɤr nɯnɯ, 
nɯnɯ tɯ-rdoʁ ntsɯ ɲɯ-ɤrku ɲɯ-ŋu 
\c distributive.
nɯthamtɕɤt ʑo kha kɯ-mpɕɤr kɯ-wxti kɯ-ʑru ɲɯ-ŋu.
tɕe ɯ-tɯ-mpɕɤr ɲɯ-saχaʁ ɲɯ-ŋu.
tɕendɤre, nɤkinɯ, kɯki rɟɤmtshu ɯ-ŋgɯ nɯ rɟɤlkhɤβ nɯnɯ, ɣɯ nɯ-rɟɤlpu nɯ, tɕe nɯ ɯ-ŋgɯ nɯtɕu, rɟɤlsa nɯtɕu ku-rɤʑi ɲɯ-ŋu.
tɕe ɯ-me kɯtʂɤɣ ɣɤʑu.
tɕe ɯ-me kɯtʂɤɣ ɣɤʑu, tɕendɤre nɯ-kɤrme nɯra kɯ-rɲɟɯ-rɲɟi ʑo, iɕqha, tɯ-ci ɯ-ŋgɯ sɯjno nɯ kɯ-fse, kɯ-rɲɟi nɯ kɯ-fse nɯ-kɤrme ɲɯ-ŋu. 
wuma ʑo ɲɯ-mpɕɤr-nɯ ɲɯ-ŋu.
tɕe nɯ nɯ-ŋgɯz tɕe stu kɯ-xtɕi nɯ stu ɲɯ-mpɕɤr ɲɯ-ŋu.
stu kɯ-xtɕi nɯ stu ɲɯ-mpɕɤr ɲɯ-ŋu, tɕendɤre, ɯ-ɕa nɯra ɯ-tɯ-wɣrum ɯ-tɯ-mpɕɤr kɯ iɕqha mɯntoʁ ɣɯ ɯ-jwaʁ kɯ-fse nɯ ʑo kɯ-fse kɯ-mpɕɤr cho kɯ-mpɯ ɲɯ-ŋu.
ɯ-skɤt ɯ-tɯ-sna kɤti kɯ chɯ-nɯrɤɣo tɕe rcanɯ, iɕqha,
tɕhi tu-kɯ-ti kɯ, mɯrmɯmbju tɕi tu-kɯ-ti maʁ,
ɯnɯnɯ nɤki, pɣɤtɕɯ ɯ-skɤt kɯ-snɯ-sna kɯ-nɯrɤɣo ci tu wo ma,
woja, nɤki nɯ ʁmɯrcɯ chɯ-kɯ-nɯrɤɣo tɕe ɲɯ-fse ɲɯ-ŋu.
tɕendɤre tɯrme ra kɤsɯfse kɯ, nɤkinɯ, nɯnɯ "qaɟy kɯ-mpɕɯ-mpɕɤr" tu-sɤrmi-nɯ ɲɯ-ŋu.
tɕe qaɟy tɕe tɯrme tsa kɯ-fse kɯ-mpɕɤr ɲɯ-ŋu.
tɕendɤre iɕqha nɯ, kɯki ɯ-ŋgɯ qaɟy nɯnɯra tɕe, nɤkinɯ, tɤ-ŋu tɕe,
sqamŋu-pɤrme thɯ-azɣɯt-nɯ tɕe, tɕendɤre,
nɯnɯ rɟɤmtshu ɯ-taʁ nɯ tɕu tu-ɬoʁ-nɯ tɕe, z-ɲɯ-nɤrɯra-nɯ kɯ-jɤɣ tɕe, 
ɯ-rkarkɯ nɯra pjɯ-mto-nɯ kɯ-jɤɣ ɲɯ-ŋu.
tɕendɤre iɕqha nɯ, kɯki @meirenyu nɯnɯ stu kɯ-xtɕi nɯ ɣɯ ɯ-pi kɯmŋu nɯ kɤsɯfse ʑo taʁ kɤ-ɕe pjɤ-rɲo-nɯ ɲɯ-ŋu.
tɕe pɯ-nɯɣe-nɯ tɕe, tɕetu, rɟɤmtshu ɯ-mŋu tu-kɯ-nɯ-ɬoʁ tɕe ɯ-rkarkɯ nɯra, rcanɯ, "tɕhi ɲɯ-fse, tɕhi ɲɯ-raŋ, ɯ-tɯ-mpɕɤr ɲɯ-saχaʁ." nɯra tu-ti-nɯ ɲɯ-ŋu.
tɕendɤre nɯra ntsɯ ɯ-khɤcɤl pjɤ-fɕɤt-nɯ tɕe, 
wuma ʑo ɲɤ́-wɣ-z-nɯsŋom ɲɯ-ŋu. 
kɤ-rtsi mɤ-kɯ-sɤcha (kɯ-dɤn) ʑo kɯ-mpɕɤr ɣɤʑu to-ti-nɯ ɲɯ-ŋu
\c 有数不清的美丽的东西
tɕendɤre nɯnɯtɕu zɯ, iʑora qaɟy kɯ-fse ɣɯ ɯ-ʁar kɯ-fse nɯra kɯ-me ɲɯ-ŋu,
tɕeri, nɯ-ʁar kɯ-tu tɕe, nɤmkha tɕe ɲɯ-nɯqambɯmbjom kɯ-cha ɣɯ pɣa ɣɤʑu,
mɤʑɯ pɯpɯŋu tɕe, nɯtɕu tɯrme ɣɤʑu tɕe, nɯ-jme, iʑora kɯ-fse nɯ-jme maŋe,
tɕeri nɤkinɯ, nɯ-mi tu-nɯ-sɤrmi-nɯ ɲɯ-ŋu ma,
nɯ kɯ-fse kɯ-rɲɟɯ-rɲɟi ʑo nɯ-phɯxpa nɯra kɯ-tu ɲɯ-ŋu tɕe 
tɕe wuma ɲɯ-mpɕɤr-nɯ."
nɯra /to/ to-ti-nɯ ɲɯ-ŋu.
tɕendɤre tɕhemɤpɯ nɯ kɯ "aʑo thɤjtɕu ɯ-taʁ tu-ɕe-a tɕe z-ɲɯ-nɤrɯra-a khɯ kɯ? 
nɯsthɯci ʑo kɯ-sɤscit kɯ-mpɕɤr nɯ thɤjtɕu tɕe kɤ-mto khɯ kɯ?" nɯra ɲɯ-sɯsɤm pjɤ-ŋu.
tɕendɤre "ʑatsa a-pɯ-ŋgrɯ smɯlɤm" ra ɲɯ-sɯsɤm pjɤ-ŋu.
tɕendɤre ɯʑo sqamŋu-pɤrme chɤ-zɣɯt.
tɕendɤre wuma ʑo ɯ-kɤ-nɯmgro nɯ to-mda ʑo tɕe,
soz ʑo to-nɯmtɕi ʑo tɕe tɕendɤre, nɤkinɯ iɕqha,
to-ndʑaʁ nɤ to-ndʑaʁ tɕe,
rɟɤmtshu ɯ-mŋu nɯtɕu to-ʑɣɤsɤzɣɯt.
tɕendɤre /ɲɤ/ ɲɤ-nɤrɯra tɕe nɯnɯtɕu tɕe, nɤkinɯ,
tɯrmɯkha, tɯrmɯ ko-ɣi tsa pjɤ-tsu ɲɯ-ŋu.
tɕe ɲɤ-nɤrɯra tɕe tɕendɤre ri, nɤki,
tɯrmɯ /ko/, tɯ-qanɯ hanɯni ko-ʑa ɲɯ-ŋu,
tɕendɤre koŋla ʑo ko-qanɯ tsa ɲɯ-ŋu tɕe,
tɕe ɯʑo ju-ru tɕe, ɯ-rkɯ mɤ-kɯ-ɤrqhi zɯ, nɤki,
\c uvulaire mal prononcée
rɟɤmtshu ɯ-mŋu khro mɤ-kɯ-ɤrqhi nɯtɕu zɯ, nɤkinɯ,
ʑmbrɯ kɯ-wxtɯ-wxti ci pjɤ-tu ɲɯ-ŋu.
ʑmbrɯ kɯ-wxtɯ-wxti ci ʑo tɕe, ɯ-taʁ iɕqha fan nɯra kɯ-tu, 
tɕe nɯnɯra pjɤ-tu tɕe tɕendɤre,
ɯʑo ɲɤ-ndʑaʁ nɤ ɲɤ-ndʑaʁ ɲɤ-ɕe tɕe iɕqha nɯ ʑmbrɯ nɯ  
ɯ-rkɯ nɯtɕu ɲɤ-ʑɣɤsɤzɣɯt ɲɯ-ŋu.
tɕendɤre nɯtɕu, nɯ ɯ-ŋgɯ nɯtɕu, nɤki iɕqha nɯ, khɯɣɲɟɯ ci pjɤ-tu.
ʑmbrɯ ɣɯ nɯtɕu khɯɣɲɟɯ pjɤ-k-ɤʑirja-ci ʑo tɕe
tɕe /pjɤ/ khɯɣɲɟɯ tɯ-rdoʁ ɯ-ŋgɯ nɯtɕu, ɯ-ŋgɯ jo-ru.
tɕe nɯ ɯ-ŋgɯ nɯtɕu jo-ru tɕe, ɯ-ŋgɯ kɤ-rɤʑi nɯra pjɤ-mto ɲɯ-ŋu tɕe,
nɯnɯtɕu tɕe tɯrɟaʁ pjɤ-k-ɤsɯ-βzu-nɯ-ci.
nɯ ɯ-ŋgɯ kɯ-rɤʑi tɯrme ra kɯ tɯrɟaʁ pjɤ-k-ɤsɯ-βzu-nɯ tɕe,
kɯ-rɟaʁ wuma nɯnɯ ɣɯ, nɯ-kɯ-sɤmtshi kɯ-fse nɯnɯ, nɤki, rɟɤlpu ɣɯ ɯ-tɕɯ ci pjɤ-ŋu.
wuma tɤ-tɕɯ pjɤ-mpɕɤr ɲɯ-ŋu 
\c calque
tɤ-tɕɯ ɯ-tɯ-mpɕɤr pjɤ-saχaʁ ʑo ɲɯ-ŋu tɕe,
nɯ ɯ-sŋi nɯnɯ, nɯnɯ tɤ-tɕɯ nɯ ɣɯ ɯ-sɤ-sci pjɤ-ŋu, ɯ-shengri, 
pjɤ-ŋu tɕe núndʐa nɯ pjɯ-rɟaʁ-nɯ pjɤ-ŋu tɕe,
nɯnɯ rɟɤlpu ɯ-tɕɯ nɯnɯ tɯrme ra kɯ /ku/ ku-nɤkhar-nɯ nɤ ku-nɤkhar-nɯ pjɤ-ŋu tɕe, rcanɯ maka iɕqha tɤtʂu kɯ-fse, huopao kɯ-fse nɯra,
chongtianpao kɯ-fse kɯ-dɯ-dɤn ʑo to-lɤt-nɯ ɲɯ-ŋu.
tɕendɤre nɯra to-lɤt-nɯ /to/ pjɤ-dɤn ɯ-xɕɤt kɯ,
kɯ-qanɯ pjɤ-ɕti ri rcanɯ, 
sŋi ʑo kɯ-fse ɲɤ-sɯfsoʁ.
nɯra kɯ-fse ʑo pjɤ-ŋu tɕe, tɕendɤre,
ju-ru tɕe tɕe nɯ na-sɯfsoʁ tɕe iɕqha rɟɤlpu ɯ-tɕɯ nɯ mɤʑɯ ʑo to-saχsɤl tɕe pjɤ-ɣɤχsrɯ pjɤ-mpɕɤr ɲɯ-ŋu.
tɕendɤre kɯki tɕhemɤpɯ nɯ qaɟy ɯ-pɯ nɯnɯ,
tɕheme nɯnɯ kɯ, rcanɯ, /ɲɤ-znɤmtshɤr/ 
ɲɤ-nɤmpɕɤr tɕe ɲɤ́-wɣ-znɯcaχto ʑo ɲɯ-ŋu.
tɕe ɯ-mɲaʁ nɯra maka aʁɤndɯndɤt mɤ-kɤ-scɤt ʑo nɯnɯ, 
nɤki rɟɤlpu ɯ-tɕɯ nɯ ɯ-ɕki ʁɟa ʑo ju-ru tɕe
\c manner converb
ɯ-sɯm tɕe ɲɯ-sɯsɤm tɕe "χa, nɯ ɯ-tɯ-mpɕɤr nɯ!" nɯra ɲɯ-sɯsɤm pjɤ-ŋu.
tɕendɤre iɕqha nɤkinɯ, rɟɤmtshu ɯ-taʁ nɯnɯtɕu tɕe tɕendɤre qale cho ra tshɯrɟɯn tu-βze tɕe /ku/ tu-ɲɟɯr nɤ ɲɯ-ɲɟɯr pjɤ-ɕti tɕendɤre,
nɯɕɯmɯma ʑo tɕe tɕendɤre, wuma ʑo pɯ-kɯ-jɯm phoʁphoʁ nɯnɯ nɯɕɯmɯma ʑo tɕendɤre /tɤrmb/ nɤki, 
mbɣɯrloʁ ci to-βzu tɕe, nɯra kɯ-sɤscit nɯra pjɤ-qia ɲɯ-ŋu. 
\c 破坏了美景
tɕendɤre nɤkinɯ, zdɯm kɯ-ɲɯ-ɲaʁ ʑo kɯ-wxtɯ-wxti ʑo jo-ɣi-nɯ nɤ jo-ɣi-nɯ ʑo tɕendɤre
tɯ-mɯ /l/ kɯ-wxtɯ-wxti ʑo tɯ-lɤt pjɤ-ʑa.
tɕendɤre iɕqha ʑmbrɯ nɯnɯ, rɟɤlpu ɯ-tɕɯ ɯ-z-rɤʑi nɯnɯ ɣɯ, nɤki, ʑmbrɯ nɯ nɯɕɯmɯma ʑo tɯ-ɣɤjwɤrlɤr to-ʑa tɕe 
kɯ-maqhu tɕe tɕendɤre, nɤkinɯ ɲɯ-ŋu,
tɯ-ci ɯ-ŋgɯ pjɤ-sɯɕqhlɤt ɲɯ-ŋu.
tɕe nɯnɯ tɕe tɯ-ci ɯ-ŋgɯ pjɤ-ɕe tɕendɤre iɕqha,
rɟɤlpu ɯ-tɕɯ nɯ tɯ-ci ɯ-ŋgɯ pjɤ-ɕe.
tɕendɤre, maka tso ɲɤ-me ɲɯ-ŋu.
tɕendɤre @meirenyu nɯnɯ, tɕhemɤpɯ nɯ qaɟy ɯ-me nɯnɯ kɯ "wo nɯnɯ ndɤre a-mɤ-pɯ-si ntshi" ɲɤ-sɯso ɲɯ-ŋu.
tɕendɤre, nɯɕɯmɯma ʑo ko-ndʑaʁ tɕe ko-ɕe tɕe iɕqha, rɟɤlpu ɯ-tɕɯ nɯ ɣɯ ɯ-phoŋbu nɯra to-rqoʁ tɕe, 
to-rɤɕi tɕendɤre iɕqha nɯ, tɕendɤre ko-ndo tɕe rcanɯ, nɤki,
nɯnɯ rɟɤmtshu nɯ ɣɯ ɯ-ŋgɯ nɯtɕu rɟɤlpu ɯ-tɕɯ kɤ-kɯ-ndo nɯnɯ rcanɯ, tɯ-rʑaʁ nɯnɯ, nɯnɯ 
tɯ-rʑaʁ ʑo nɯnɯ ɯ-ŋgɯ pjɤ-rɤʑi-ndʑi tɕe, ɯ-ŋgɯ nɤkinɯ,
rɟɤmtshu ɣɯ ɯ-rkɯ nɯtɕu mɤɕtʂa ʑo /jo/ jó-wɣ-sɤzɣɯt ɲɯ-ŋu
tɕendɤre ʑɯrɯʑɤri tɕe tɕendɤre qale cho tɯ-mɯ nɯra /tɯz/ tɯ-znɯna to-ʑa tɕe nɯ jamar tɕe tɕendɤre, 
nɯ jamar tɕe tɕendɤre tɯ-fsoʁ lo-ʑa tɕe,
nɤki nɤmkha ɯ-rkɯ nɯtɕu kɯ-xtɕɯ-xtɕi ʑo tɯ-fsoʁ ɲɤ-ʑa ɲɯ-ŋu tɕendɤre, nɤki,
qaɟy ɯ-me nɯnɯ kɯ, iɕqha rɟɤlpu ɯ-tɕɯ nɯnɯ, iɕqha qambɯt ɯ-taʁ nɯtɕu daltsɯtsa pjɤ-ɣɤntaβ tɕe tɕendɤre,
ɯ-kɤrme nɯra to-ɣɤβdoʁβdi.
tɕendɤre mɯ-ɲɤ-znɤɕqa tɕe, iɕqha rɟɤlpu ɯ-tɕɯ nɯ ɣɯ ɯ-laz nɯtɕu ci ko-nɯpoʁ.
tɕendɤre iɕqha nɯ, tɤŋe to-nɯ-ɬoʁ tɕe tɕendɤre nɤmkha tɕe to-nɯ-ɬoʁ ʑo tɕe tɕendɤre,
nɯnɯ nɤki, rɟɤmtshu ɯ-rkɯ nɯtɕu ɲɯ-sɤŋo tɕe tɯ-qa ɯ-zgra, tɯ-mi ɯ-zgra pjɤ-tu ɲɯ-ŋu,
tu-kɯ-ŋke ɯ-zgra.
tɕendɤre tɕheme kɯ "wo, mɯ-to-pe ma tɯ-rme jo-ɣi" ɲɤ-sɯso tɕe tɕendɤre nɤkinɯ
\c inferential, non-visual
"tha ɣɯ-mto-a-nɯ" ɲɤ-sɯso tɕe iɕqha qaɟy ɯ-me nɯ,
tɕendɤre rŋgɯ ɯ-rkɯ nɯtɕu ɕ-ko-k-ɤnbaʁ-ci ɲɯ-ŋu.
ko-k-ɤnbaʁ-ci ma "ɣɯ-mto-a-nɯ" ɲɤ-sɯso.
tɕendɤre ri jo-ru ri, jɤ-kɯ-ɣe nɯnɯ rcanɯ, li tɕheme, tɕhemɤpɯ ɯ-lɯz kɯ-xtɕɯ-xtɕi ci pjɤ-ŋu, kɯ-mpɕɤr ci pjɤ-ŋu.
tɕendɤre iɕqha rɟɤlpu ɯ-tɕɯ nɯnɯ nɯtɕu, ɯ-thoʁ nɯtɕu maka kɤ-mɯnmu mɤ-kɯ-cha nɯ pjɤ-k-ɤta-ci tɕe,
wuma ʑo li ɲɤ-nɯzdɯɣ tɕe, tɯrme khɯkhro ʑo ɲɤ-nɤkhɤzŋga tɕe,
"nɯnɯ ɣɯ-tɤ-fsraŋ-nɯ ra" to-ti ɲɯ-ŋu, 
iɕqha jɤ-kɯ-ɣe tɕheme nɯnɯ, nɯnɯ koŋla tɯrme nɯ,
tɕendɤre rɟɤlpu ɯ-tɕɯ nɯnɯ, kɯ daltsɯtsa ʑo ɯ-mɲaʁ ɲɤ-cɯ ɲɯ-ŋu.
ɯ-mɲaʁ kɯ-mpɕɯ-mpɕɤr nɯ ɲɤ-cɯ ɲɯ-ŋu
tɕendɤre iɕqha nɯ, iɕqha tɕheme nɯ /jɤ/ jo-ɣi tɕe pjɤ-mto tɕe tɕendɤre,
nɯnɯ ʑo koŋla tɯrme tɕheme nɯ, "nɯnɯ kɯ ɯ-tɤ́-wɣ-fsraŋ-a ɲɯ-ŋu?" ɲɤ-sɯso tɕe 
tɕe tɕheme nɯ ɯ-ɕki tɕe kɯ-xtɕɯ-xtɕi ɲɤ-nɤre ɲɯ-ŋu, rɟɤlpu ɯ-tɕɯ nɯ.
tɕendɤre qaɟy ɯ-me nɯ kɯ wuma ʑo ɲɤ-nɤsɤɣdɯɣ, ɲɤ-nɯzdɯɣ ɲɯ-ŋu.
"aʑo kɯnɤ, a-mi, χchoʁe a-mi a-pɯ-tu nɤ,
tɕendɤre kɯki rɟɤlpu ɯ-tɕɯ ɣɯ ɯ-zda tu-βze-a ŋgrɯ ri,
tɕe nɯ maŋe qhe" ɲɯ-sɯsɤm tɕe ɲɤ-nɯzdɯɣ ɲɯ-ŋu, ɲɤ-nɤsɤɣdɯɣ ɲɯ-ŋu.
"tɕe anbaʁ-a mɤ-ra ri," nɯra ɲɤ-sɯso ɲɯ-ŋu
tɕe "tham tɕe nɤki χawo, aʑo a-mi a-pɯ-tu tɕe, 
nɯ rɟɤlpu ɯ-tɕɯ nɯ ɯ-rkɯ nɯtɕu kɯ-rɤʑi nɯ aʑo a-pɯ-ŋu-a pɯ-ra" ɲɯ-sɯsɤm ɲɯ-ŋu.
\c counterfactual
tɕeri ɯʑo, nɤkinɯ, li ju-ndʑaʁ tɕe rɟɤmtshu ɯ-qa nɯtɕu ɕe ɲɯ-ra ma qaɟy ɲɯ-ɕti ma tɯrme ɲɯ-maʁ.
tɕendɤre nɯ ɯ-qhu pɕintɕɤt tɕe tɕendɤre nɯ qaɟy ɯ-me nɯ kɯ sɲikuku ʑo nɯnɯtɕu 
iɕqha rɟɤmtshu ɣɯ ɯ-rkɯ nɯtɕu, qambɯt ɯ-taʁ nɯtɕu ntsɯ ju-ɕe tɕe 
z-ɲɯ-nɤrɯra tɕe iɕqha rɟɤlpu ɯ-tɕɯ nɯ ɯmɤ-pjɯ-mtam-a ntsɯ ɲɯ-sɯsɤm pjɤ-ŋu.
tɕeri rɟɤlpu ɯ-tɕɯ nɯ tɕe nɯ ma kɯ-nɯ-ɬoʁ pjɤ-me.
tɕendɤre nɤkinɯ, qaɟy ɯ-me nɯnɯ, tɕendɤre khro mɤ-tɯ-rga to-ʑa. 
tɕendɤre sɲikuku ʑo nɯ /mɤkɤ/ mɤ-kɤ-rga qhe, nɯnɯ kɯ-fse kɯ-rɯsɯso ntsɯ ɲɤ-βzu pjɤ-ŋu. 
\c 闷闷不乐
tɕe nɤki, tɤ-rʑaʁ nɯ tɯ-sŋi sɤz tɯ-sŋi ɲɤ-ɕqhlɤt ɲɯ-ŋu.
tɕendɤre ki qaɟy ɯ-me nɯ kɯ, tɕe mɯ-ɲɤ-znɤɕqa tɕe,
tɕe ɯ-sɯmpa kɯ-fse nɯ, ɯ-pi tɯ-rdoʁ ɯ-ɕki to-ti ɲɯ-ŋu.
tɕendɤre tɕe ɯ-pi nɯ kɯ li nɯ ɯ-sqhaj nɯra nɯ-ɕki to-ti ɲɯ-ŋu.
tɕe kɤsɯfse ko-tso-nɯ ɲɯ-ŋu.
tɕendɤre ɯ-pi tɯ-rdoʁ nɯ ɣɯ, nɤkinɯ, ɯ-βzaŋsa ci pjɤ-tu tɕe,
nɯnɯ kɯ, nɯnɯ tɕe iɕqha rɟɤlpu ɯ-tɕɯ nɯ ŋotɕu ɯ-kha kɯ-ŋu nɯ ko-tso.
\c complement
tɕe ɯ-rɟɤlsa ŋotɕu ŋu nɯ /pjɤ/ pjɤ-sɯz tɕe tɕendɤre,
kɯki qaɟy ɯ-me stu kɯ-xtɕi nɯ ɯ-ɕki to-ti ɲɯ-ŋu.
tɕendɤre kɯki qaɟy ɯ-me nɯ ko-tso tɕe tɕendɤre, ndɤre,
tɕe kɤ-rɤʑi kɤ-nɤɕqa mɯ-ɲɤ-cha tɕe "nɯtɕu z-ju-ru-a ra, z-ju-rtoʁ-a ra" ɲɤ-sɯso ɲɯ-ŋu.
tɕendɤre ɯ-pi ra kɯ, nɤki, jo-tshi-nɯ tɕe
"ma-jɤ-tɯ-ɕe ma kɯki, iɕqha nɯ, rɟɤmtshu ɯ-taʁ tɕe tɯrme kɯ-dɯ-dɤn ʑo tu,
tɕendɤre iʑora ki, iʑora kɯ-fse kɯ-tu nɯ mɤ-sɯz-nɯ tɕe,
tɕe mɤʑɯ iɕqha qaɟy ɣɯ ɯ-sɤ-tɕɤt iɕqha, @wang,
woja, nɯnɯ kɯ-wxtɯ-wxti kɯ-sɤɣmɯ-ɣmu tu tɕe,
tɕe nɯnɯ kɯ ku-kɯ-sɯ-ndo ɕti tɕetha pjɯ-kɯ-si ɕti tɕe, kɯ-sat ɕti tɕe, 
ma-jɤ-tɯ-ɕe" to-ti.
tɕendɤre qaɟy ɯ-me nɯnɯ kɯ, tɕendɤre ɲɤ-nɤɕqa qhe, ku-qanɯ ko-nɤjo. 
\c 等到天黑
tɯrmɯ ku-ɣi ko-nɤjo pjɤ-ra
tɕendɤre tɯrmɯ kɤ-ɣe tɕe nɯ kóʁmɯz nɤ, 
rɟɤmtshu ɯ-taʁ tɕe, jo-ɕe tɕe, 
ɯ-taʁ tu-nɯ-ɬoʁ tɕe tɕe iɕqha rɟɤlpu ɯ-tɕɯ nɯ kɯ-nɤrɯra ju-ɕe pjɤ-ra 
\c 出水面
tɕeri nɤkinɯ, tɕhemɤpɯ nɯ wuma ʑo li ɯ-sni pjɤ-wxti tɕe, nɤkinɯ,
iɕqha rɟɤlpu ɯ-tɕɯ nɯ a-pɯ-mtam-a kɤ-sɯso kɯ,
nɤki iɕqha nɯ, rɟɤmtshu ɣɯ ɯ-rkɯ,
iɕqha ɯ-taʁ wuma ʑo kɯ-ɤrmbat ci jo-ʑɣɤsɤzɣɯt.
tɕendɤre iɕqha, tɯ-ci ɯ-qa, 
tɯ-ci chɯ-kɯ-ɕe ɣɯ nɯnɯ tɕhitsa ɣɯ ɯ-ŋgɯ ra jo-ɕe  
tɕendɤre iɕqha nɯ, iɕqha @dalishi kɯ tɤ-kɤ-sɯ-βzu ɣɯ yangtai ɯ-pa nɯtɕu jɤ-ɕe tɕe,
tɕendɤre iɕqha nɯ, iɕqha dalishi ɣɯ ɯ-kha nɯnɯ wuma ʑo pjɤ-mpɕɤr tɕe,
nɯnɯ tɯ-ci nɯtɕu pjɯ-ntɕhɤr tɕe,
ɯ-ʁrɯm nɯnɯ pjɯ-ntɕhɤr tɕe tɕendɤre,
nɯnɯ iɕqha, rɟɤlpu ɯ-tɕɯ ɣɯ ɯ-yangtai pjɤ-ŋu tɕe,
nɯnɯ tɕu tɕe ɯ-taʁlɤkɯm pjɤ-ŋu,
nɯtɕu tɕe tɕe pjɤ-sɤmto,
tɕe qaɟy ɯ-me nɯnɯ kɯ, tɕendɤre nɯ kóʁmɯz nɤ, iɕqha rɟɤlpu ɯ-tɕɯ nɯnɯ, iɕqha nɯ, ɕɯ-kɤ-mto pjɤ-khɯ tɕe, 
nɯ kɤ-mto kɯ-khɯ ɣɯ ɯ-sɤtɕha nɯ kóʁmɯz jo-zɣɯt ɲɯ-ŋu.
tɕe nɯ ɯ-qhu tɕe tɕe, nɯnɯ tɕu, nɯ tɤ-rʑaʁ nɯ tu-tɯ-mda ʑo tɕe,
tɕendɤre nɯ qaɟy ɯ-me nɯ nɯnɯ tɕu ku-o<nɯ>mdzɯ tɕe, iɕqha nɯ,
rɟɤlpu ɯ-tɕɯ nɯnɯ ju-nɤrɯra ntsɯ pjɤ-ŋu.
tɕeri kɯki rɟɤlpu ɯ-tɕɯ ki nɯnɯra kɯ-fse tu nɯra mu mɯ-pjɤ-tso.
nɯra mɯ-pjɤ-sɯz.
tɕendɤre iɕqha nɯ, ɯʑo ɯ-sɯm tɕe "kɯki sla ɯ-pa nɯtɕu aʑo stɯsti ma tɯrme me" ɲɯ-nɯ-sɯsɤm pjɤ-ɕti ma "nɯtɕu a-kɯ-nɤrɯra tu" /ɲɯ-sɯsɤm/ mɯ-pjɤ-tso.
tɕendɤre kɯki rɟɤmtshu ɯ-taʁ nɯnɯtɕu tɤ-kɯ-nɯ-ɬoʁ tɕe, kɯ-nɯqaɟy ɣɤʑu,
mɤʑɯ iɕqha kɯ-nɤndʑaʁlaʁ tɯrme ɣɤʑu.
mɤʑɯ iɕqha, rɟɤlpu ɣɯ ɯ-rɟɤlsa chondɤre rɟɤlsa ɯ-ŋgɯ tɯrme nɯra pjɤ-tu.
tɕendɤre kɯki qaɟy ɯ-me kɯki ju-nɤrɯra tɕe,
nɯra, iʑora kɯ-fse ku-rɤʑi-nɯ kɯ-khɯ, 
iʑora sɤz kɯ-sɤscit 
tɕe, nɯra pjɤ-mto,
tɕe ɲɯ-sɤŋo tɕe, chɯ-nɯrɤɣo-nɯ, nɯra pjɤ-ŋu tɕe,
ɯ-sɯm tɕe, "aʑo ki nɯ-rca nɯtɕu ju-ɕe-a a-pɯ-khɯ nɤ, ɯ-tɯ-pe nɯ" nɯra ɲɯ-sɯsɤm pjɤ-ŋu.
tɕe wuma ʑo ɲɯ-nɯsŋom pjɤ-ŋu tɕe tɕendɤre,
ɯ-wi ɯ-ɕki tɕu, ɯ-wa ɣɯ ɯ-mu nɯ ɯ-ɕki nɯtɕu to-thu ɲɯ-ŋu.
nɤki, "a-pɯ-ŋu tɕe, tɯrme ra, nɤkinɯ, tɯ-ci ɯ-ŋgɯ a-mɤ-pɯ-ɕqhlɤt-nɯ, a-mɤ-pɯ-si-nɯ a-pɯ-ŋu tɕe, nɤkinɯ,
tɕe ʑɯmkhɤm ʑo chɯ-mdɯ-nɯ ɯ-cha? 
tɕe maka ɲɯ-si-nɯ mɤ-kɯ-khɯ ɯ́-khɯ?" nɯra to-ti ɲɯ-ŋu.
"ɕi iʑora kɯ-fse li ɲɯ-si-nɯ /kɯ/ kɯ-ra ɕti?" nɯra to-ti ɲɯ-ŋu 
\c 还是像我们一样会死亡的呢？
ɯ-wi ɯ-ɕki to-thu ɲɯ-ŋu.
tɕe ɯ-wi nɯ kɯ, nɤki, 
tɯrme ra kɯnɤ iʑora kɯ-fsɯ-fse ʑo ɕti-nɯ tɕe,
ɲɯ-si-nɯ ɕti,
tɕeri, nɤkinɯ, nɯ-mɲitsi iʑora sthɯci mɤ-zri, iʑora sɤz xtɯt' to-ti ɲɯ-ŋu.
iʑora nɯ-si-j tɕe tɕendɤre nɤki iɕqha, 
rɟɤmtshu ɯ-taʁ nɤki, tɤ-ntɤβ kɯ-fse nɯ ɲɯ-βzu-j khɯ ma,
ʑara ɣɯ tɕe tɕendɤre, 
iʑora nɯ-si-j tɕe tɕe nɯ tɤ-ntɤβ kɯ-fse ɲɯ-βzu-j ŋu ma,
ʑara tɯrme ra nɯ-si-nɯ tɕe nɯnɯ nɯ-rnampɕɤz nɯ, rnampɕɤz, 
nɯ-mɲitsi kɯ-nɯ-tu ɕti." to-ti ɲɯ-ŋu.
tɤ-wi nɯ kɯ nɯ to-ti.
tɕendɤre kɯki /tɕhem/ qaɟy ɯ-me nɯ kɯ wuma ʑo li ɲɤ-nɯsŋom, tɯrme ɲɤ-nɯsŋom
tɕe to-ti tɕe
qhendɤre "aʑo kɯki a-sroʁ kɯki, kɯ nɯnɯ kɯ-fse, nɤkinɯ, a-rnampɕɤz ɕ-tu-nɯ-sɤnde-a ŋu" to-ti ɲɯ-ŋu.
tɕeri tɤ-wi nɯ kɯ, kɯki kɯ-fse kɯ-sɤɣmu ɣɯ ɯ-sɯso nɯ a-mɤ-thɯ-tɯ-lɤt" to-ti ɲɯ-ŋu. 
tɕe nɤki, iʑora kɯki, nɤki, sɤtɕha ɯ-taʁ tɯrme nɯra sɤz, iʑora ɣɯ, nɤkinɯ, ji-sɤz-rɤʑi nɯ sɤscit" to-ti ɲɯ-ŋu.
nɯ kɯ ʑɯmkhɤm sɤscit
tɕeri qaɟy ɯ-me nɯ kɯ li nɯ ta-nɯ-tɯt kɯnɤ, 
"tɯrme ci a-nɯ-ɤpa-a kɯ, tɯrme ɲɯ-ɤβzu-a ci a-pɯ-khɯ kɯ" ɲɯ-sɯsɤm pjɤ-ŋu.
tɕe nɯnɯ, tɯrme a-nɯ-ɤβzu-a ʑo tɕe iɕqha rɟɤlpu ɯ-tɕɯ nɯ ɣɯ ɯ-rkɯ nɯtɕu ɕ-ku-rɤʑi-a /tɕe/ a-pɯ-khɯ kɯ" ɲɯ-sɯsɤm pjɤ-ŋu.
tɕendɤre ɯ-sɯm tɕe tɕhi ʑo tu-fse-a tɕe, 
tɯrme /ɲɯ-ɤβzu/ (ɲɯ-ɤβzu-a) cha-a kɯ? 
tɕhi ʑo tu-fse-a tɕe, tha tɯrme kɯ-fse a-mi chɯ-ɬoʁ cha kɯ?"
nɯra ɲɯ-sɯsɤm tɕe, iɕqha qaɟy ɯ-me nɯ kɯ, iɕqha nɯ, pjɤ-rɯsɯso nɤ pjɤ-rɯsɯso tɕe iɕqha,
rɟɤmtshu ɯ-qaɕɯqa nɯnɯ tɕu ʑo nɯnɯ, tɤ-mu ci sŋaʁspa ci pjɤ-tu ɲɯ-ŋu,
tɕendɤre, nɯnɯ to-ʁjit tɕe tɕendɤre,
nɯnɯ wuma ʑo nɤki, rɟɤmtshu ɣɯ ɯ-qaɕɯqa nɯ tɕu ʑo ku-rɤʑi pjɤ-ɕti tɕe,
tɕendɤre nɤkinɯ, nɯnɯtɕu tɕe, nɤkinɯ, 
mɯntoʁ tɕi pjɤ-me, sɯjno tɕi pjɤ-me, si tɕi pjɤ-me,
kɯ-tu nɯnɯ tɕe, nɯ kɯ-pɯ-pɣi ʑo iɕqha qambɯt nɯ ma, nɯ ma kɯ-tu pjɤ-me ɲɯ-ŋu.
tɕendɤre nɤki, kukutɕu rɟɤmtshu ɯ-ŋgɯ kɯ-rɤʑi nɯnɯ ra kɯ, iɕqha nɯ,
\c erreur, ergatif
ɯ-ɕki ju-ɕe-nɯ maka nɯ-ʁjiz mɯ-pjɤ-ɣi ɲɯ-ŋu.
nɯnɯ pjɤ-sɤɣmu ɲɯ-ŋu.
tɕeri ki qaɟy ɯ-me nɯ kɯ, "nɯnɯ aʑo z-ɲɯ-ɕar-a ɲɯ-ntshi" ɲɤ-sɯso ɲɯ-ŋu.
tɕendɤre iɕqha nɯ, nɯ ɯ-sɤx-ɕe nɯnɯre, ɯ-tʂu nɯ rcanɯ, maka,
iɕqha tɤntɤβ kɯ-sɤɕkɯɕke ʑo kɯ-fse kɯ-tu ɣɯ, kɯ-ɣɤntɤβ ɣɯ ʑo nɯ, tɤ-rcoʁ sɤtɕha.
nɯ kɯ-fse ju-kɯ-ɕe pjɤ-ra.
tɕendɤre sŋaʁspa tɤ-mu nɯ kɯ, 
kɯki sɤtɕha ki nɤkinɯ, iɕqha tɤrcoʁ ɣɯ, @mei ɣɯ sɤtɕha ɣɯ ɯ-tɯji tu-sɤrmi pjɤ-ŋu.
tɕe nɯnɯ tɤrcoʁ, iɕqha nɤki, @mei ɣɯ tɤrcoʁ kɯ-fse sɤtɕha nɯ ŋu ri,
tɕe nɯnɯ ɣɯ ɯ-qhuchu nɯtɕu, nɤki, sɯŋgɯ wuma ʑo kɯ-sɤɣmu ci,  /si k/ sɯŋgɯ pjɤ-tu ɲɯ-ŋu.
tɕe nɯnɯ ɣɯ, nɯtɕu ɯ-si nɯ /tɕe/ kɯ-wxti pɯ-nnɯ-ŋu, kɯ-xtɕi pɯ-nnɯ-ŋu lonba ʑo nɯnɯ, nɤkinɯ, 
iɕqha pjɯrɯ ɣɯ ɯ-qajɯ nɯ, pjɯrɯ ɯ-ɲɯ-kɯ-sɤβzu qajɯ nɯ pjɤ-ŋu ɲɯ-ŋu 
\c 珊瑚虫
tɕendɤre iɕqha nɯ, kɯ-mpɯ-mpɯ ʑo pjɤ-ŋu.
tɕendɤre wuma ʑo pjɤ-sɤɣmu ɲɯ-ŋu.
tɕeri ɯʑo ɯ-kha nɯ, iɕqha sŋaʁspa tɤ-mu ɣɯ ɯ-kha nɯ nɯtɕu pjɤ-ŋu ɲɯ-ŋu.
tɕendɤre iɕqha nɯ, nɤki to-ti ɲɯ-ŋu.
"nɤʑo tɕhi ɯ-kɯ-pa jɤ-tɯ-ɣe, aʑo tso-a" to-ti ɲɯ-ŋu. iɕqha qaɟy tɕheme nɯ ɯ-ɕki.
tɕendɤre "tɤkhe, nɤʑo tɤkhe ci ɲɯ-tɯ-ŋu" to-ti ɲɯ-ŋu.
nɤkinɯ, tɕe nɯnɯ tɤ-mu nɯ iɕqha, sŋaʁspa tɤ-mu nɯ kɯ, qaɟy ɯ-me nɯ ɯ-ɕki nɯra to-ti ɲɯ-ŋu.
"aʑo tu-ta-qur jɤɣ, tɕeri nɤʑo ɣɯ nɤ-skɤt kɯ-mpɕɯ-mpɕɤr nɯnɯ kɯ, kɯki tɤ-nɯ-sɤnde ra" to-ti ɲɯ-ŋu. 
"tɕe nɯnɯ nɤʑo nɯ-khɤm ra" to-ti ɲɯ-ŋu.
tɕendɤre ri, tɕhemɤpɯ qaɟy ɯ-me nɯ kɯ "jɤɣ, aʑo nɯ ɲɯ-nɤɕqe-a cha-a" to-ti ɲɯ-ŋu.
tɕendɤre to-ti ɯ-khɯkha ɯ-skɤt nɯ  pjɤ-ɣɤndzɯrndzɯr ʑo ŋu matɕi nɯnɯ ɯ-skɤt nɯ  kɯ-mpɕɯ-mpɕɤr nɯnɯ ɲɯ-khɤm pjɤ-ra tɕe ɲɤ-znɤja.
tɕendɤre, tɕeri pjɯ-sɯso tɕe iɕqha, rɟɤlpu ɯ-tɕɯ nɯnɯ to-ʁjit ɲɯ-ŋu,
tɕendɤre, nɯnɯ to-ʁjit 
tɕendɤre aʑo kɯ, aʑo ɣɯ tha, nɤkinɯ, a-rnampɕɤz nɯnɯ, a-mɲɯtsi ʑo pjɯ-nɯ-fse kɯ-ra nɯnɯ, a-pɯ-tu ra" ɲɤ-sɯso tɕe,
\c 我的灵魂要永存（a-mɲɯtsi=永远）
tɕe "nɯnɯ ɲɯ-nɤɕqe-a jɤɣ" to-ti ɲɯ-ŋu.
rɟɤlpu nɯ ɯ-tɕɯ nɯ a-pɯ-mtam-a,
nɯnɯ a-rnampɕɤz nɯnɯ, iɕqha nɯ, tɤntɤβ mɯ-ɲɯ-kɯ-ɤβzu nɯ kɯ-fse nɯ a-nɯ-βze-a ra tɕe" ɲɯ-sɯsɤm tɕe, 
tɕe "nɯ ɲɯ-nɤɕqe-a jɤɣ" to-ti ɲɯ-ŋu.
tɕendɤre "aʑo mɤ-mu-a" nɯra to-ti ɲɯ-ŋu.
tɕeri "mɤ-mu-a" tu-ti ɯkhɯkha tɕe ɯ-rŋa rca nɯ-kɯ-si ɯ-mdoʁ ʑo ɲɤ-ndo ɲɤ-wɣrum ɲɯ-ŋu matɕi nɯ li, nɯnɯ wuma ʑo pjɤ-ɴqa tɕe nɯ ɲɯ-nɤɕqe pjɤ-ra.
tɕe nɯnɯ to-nɯkrɤz-ndʑi tɕe, to-nɯkrɤz-ndʑi tɕe,
thaʁ ɲɤ-tɕhot-ndʑi.
tɕendɤre qaɟy ɯ-me nɯ kɯ, nɯ ɣɯ ɯ-skɤt nɯ kɯ, nɤki iɕqha, tɯrme ɣɯ kɯ-fse ɯ-mi ʁnɯ-ldʑa kɯ-tu nɯ ɲɤ-nɯ-sɤndu.
tɕendɤre iɕqha sŋaʁspa tɤ-mu nɯ kɯ ɯ-smɤn ra ɲɤ-kho tɕe, qaɟy ɯ-me ɯ-ɕki ɲɤ-kho tɕe "jɤ-tsɯm"
tɕe "ki a-kɤ-tɯ-tshi tɕe tɕendɤre nɤ-mi, 
tɯrme ɣɯ kɯ-fse nɤ-mi chɯ-ɬoʁ ŋu, 
tɕe nɤkinɯ sɤtɕha ɯ-taʁ tɕe, nɤʑo ɕɯ-kɤ-rɤʑi @shenghuo ɕɯ-kɤ-βzu tɯ-khɯ ŋu" to-ti.
tɕe nɯ nɯtɕu kɤ-nɯχsɯmtoʁ tɯ-khɯ ŋu" to-ti ɲɯ-ŋu.
tɕendɤre, nɤki, tɕe nɯɕɯmɯma ʑo qaɟy ɯ-me nɯ ɣɯ ɯ-mdʑu pjɤ-phɯt,
tɕe iɕqha sŋaʁspa nɯ kɯ qaɟy ɯ-me ɣɯ ɯ-mdʑu pjɤ-phɯt tɕe tɕe,
tu-rɯɕmi mɤ-kɯ-khɯ ɲɤ-βzu.
tɕendɤre tu-rɯɕmi ri mɤ-kɯ-khɯ, chɯ-nɯrɤɣo ri mɤ-kɯ-khɯ ci ɲɤ-k-ɤβzu-ci.
matɕi ɯ-mdʑu pjɤ-phɯt.
tɕendɤre qaɟy ɯ-me nɯ kɯ, tɕe li ɯ-pi nɯra wuma ʑo mɯ-pjɤ-sɯβde ɲɯ-ŋu  
matɕi, ɯ-pi tɕheme nɯra mɯ-pjɤ-sɯβde,
mɤʑɯ ɯ-wi pjɤ-tu, ɯ-wa pjɤ-tu,
kɯki rɟɤmtshu ɯ-ŋgɯ kɯ-kɯ-tu nɯ wuma ʑo mɯ-pjɤ-sɯβde ɲɯ-ŋu ri, nɤkinɯ,
tɕendɤre masɤrɯrju ʑo ɯnɯnɯra, ɯ-pi qhe, ɯ-wi ɯ-wa ɯnɯnɯra rcanɯ, ko-nɯpoʁ nɤ ko-nɯpoʁ,
ko-nɯpoʁ nɤ ko-nɯpoʁ tɕe ɯ-stoŋtsu kɤ-χsɤr ʑo ko-nɯpoʁ. 
\c 亲了数千次
tɕendɤre nɯ kóʁmɯz nɤ, iɕqha rɟɤlpu ɯ-tɕɯ ɯ-sɤ-tu nɯnɯ,
sɤtɕha ɯ-taʁ ɣɯ, nɤki rɟɤlsa ɯ-ɕki nɯtɕu jo-ndʑaʁ tɕe jo-ɕe ɲɯ-ŋu.
\c datif
tɕe nɯ jo-ɕe nɤ jo-ɕe tɕe jo-ɕe nɤ jo-ɕe tɕe iɕqha,
rɟɤlpu ɯ-tɕɯ ɣɯ, nɤkinɯ, ɯ-yangtai ɯ-pa nɯtɕu, /rɟɤ/ iɕqha,
ɯ-βdaχtɕɤl ɯ-pa nɯtɕu jɤ-azɣɯt tɕe tɕendɤre
nɯtɕu tɕe tɕendɤre daltsɯtsa ʑo iɕqha sŋaʁspa kɯ smɤn nɯ-kɤ-kho, nɯnɯ tɯ-phoŋ pjɤ-tu tɕe, nɯra ko-tshi
\c relative P
tɕendɤre ɲɯ-sɤŋo tɕe, nɤkinɯ iɕqha nɯ, 
ɯ-sɯm tɕe ʁnɯz, nɤkinɯ, mbrɯtɕɯ kɯ-mtɕɯ-mtɕoʁ ʑo kɯ, ɲɯ-sɤŋo tɕe,
ɯ-βri nɯ tɕe, mbrɯtɕɯ kɯ-mtɕɯ-mtɕoʁ ʑo ʁnɯz kɯ, nɤkinɯ, 
ɯʑo ɯ-phoŋbu nɯnɯ, nɤkinɯ, ɲɤ-phaʁ kɯ-fse, ɯ-sɯmpa nɯtɕu,
pjɤ-phaʁ, ki kɯ-fse pjɤ-phaʁ tɕe tɕendɤre,
chɤ-phaʁ tɕe, wuma ʑo pjɤ-mŋɤm ɲɯ-ŋu,
tɕe nɯɕɯmɯma ʑo, nɤki ɲɯ-ŋu, ɯ-lu pjɤ-cɯ ɲɯ-ŋu, tɤŋɤm (kɯ)
tɕendɤre ɯ-thoʁ nɯtɕu, nɤki, pjɤ-ndʐaβ.
tɕendɤre nɯ-kɯ-si ʑo pjɤ-fse ɲɯ-ŋu.
tɕe tɤŋe, iɕqha nɯ, tɯ-nɯɬoʁ ta-ʑa tɕe, tɕendɤre, nɤki,
tɤ-tɕɯ wuma ʑo kɯ-ʑru kɯ-mpɕɤr ci ɯ-mɲaʁndo zɯ jo-ɣi ɲɯ-ŋu.
jo-ɣi tɕe ɯ-mɲaʁ ɲɤ-cɯ ri, nɯnɯ iɕqha ɯʑo sɲikuku ʑo ɯ-kɤ-sɯso, nɤki, rɟɤlpu ɯ-tɕɯ nɯ pjɤ-ŋu.
tɕendɤre nɤkinɯ, rɟɤlpu ɯ-tɕɯ nɯ kɯ to-thu tɕe,
"nɤʑo ɕɯ tɯ-ŋu? kukutɕu tɕhi kɯ-pa jɤ-tɯ-ɣe? tɕhi tɤ-tɯ-fse tɕe jɤ-tɯ-ɣe? nɯra to-ti ɲɯ-ŋu
\c deixis
tɕendɤre tɕheme nɯ kɯ, iɕqha nɯ, ɯ-mɲaʁ ra pjɤ-k-ɤrŋi-ci ʑo, /ɲɤ/ ɲɤ-cɯ tɕe, nɤkinɯ,
daltsɯtsa ʑo ɲɤ-cɯ tɕe tɕendɤre /to-ti tɕe/
/ɯr/ ɯ-rŋa tɕu to-ru tɕe,
tɕeri, nɯ ɯ-rŋa nɯ to-nɯ-ru ma nɯ ma kɤ-rɯɕmi mɯ-pjɤ-khɯ matɕi iɕqha, 
wupo nɯ kɯ ɯ-mdʑu pjɤ-phɯt.
tɕe kɤ-nɯrɤɣo ri mɯ-ɲɤ-khɯ, kɤ-rɯɕmi ri mɯ-ɲɤ-khɯ.
tɕendɤre iɕqha rɟɤlpu ɯ-tɕɯ nɯ kɯ ɯ-jaʁ /to/ ko-mtshi tɕe to-zrɤru tɕe, tɕendɤre,
rɟɤlsa ɯ-ŋgɯ tɕe jo-tsɯm.
jo-tsɯm tɕe tɕendɤre iɕqha, 
sŋaʁspa tɤ-mu nɯ kɯ tɤ-kɤ-tɯt nɯra pjɤ-fse nɤma tɕendɤre 
iɕqha nɯ, wo mɯ-pjɤ-ʑɯ ma 
"nɯnɯ ɲɯ-phɯt-a jɤɣ ri, nɤkinɯ, tɕetha nɯ ɯ-qhu tɕe tɤ-tɯ-ŋke tɕe rcanɯ, mbrɯtɕɯ kɯ-mtɕɯ-mtɕoʁ ʑo chondɤre tɯ-mnɯ ɯ-taʁ tɤ-kɯ-ŋke ʑo tɯ-fse tɕe
ɯ-tɯ-mŋɤm saχaʁ" to-ti ɲɯ-ŋu.
tɕeri "nɯra mɤ-ʁdɯɣ" to-ti tɕe tɕe ɲɤ-phɯt ɲɯ-ŋu tɕe tɕe,
tham tɕe tɕendɤre, iɕqha rɟɤlpu ɯ-tɕɯ nɯ kɯ tú-wɣ-mtshi tɕe, ɯ-rɟɤlsa nɯtɕu jó-wɣ-tsɯm ɲɯ-ŋu, 
tɕe jú-wɣ-tsɯm ɲɯ-ŋu tɕe tɕe nɯnɯ,
iɕqha, sŋaʁspa tɤ-mu nɯ kɯ tɯ-ta-tɯt nɯ pjɤ-fse tɕe tɕendɤre, nɤkinɯ
tɯ-mɢla ci jɯ-ja-ta ʑo nɯnɯ, 
\c 每走一步
tɯ-mnɯ ɯ-taʁ chondɤre, nɤki, mbrɯtɕɯ kɯ-mtɕɯ-mtɕoʁ ɯ-taʁ ʑo tɤ-kɯ-ŋke pjɤ-fse tɕe
tɕeri nɯra mɯ-pjɤ-naʁdɯɣ, 
ɯ-tɯ-mnɤm pjɤ-saχaʁ ri, nɯra ɲɯ-nɤɕqe pjɤ-cha ɲɯ-ŋu.
tɕe nɯ kɯ-mŋɤm cho kɯ-sɤɣdɯɣ ra ɲɯ-nɤɕqe pjɤ-ŋu tɕe tɕendɤre, 
iɕqha rɟɤlpu ɯ-tɕɯ nɯ ɣɯ ɯ-ʁla ku-ndɤm tɕe, 
tɕe tu-ŋke tɕe rcanɯ li, ɯ-tɯ-ʑo ɯ-tɯ-sɤscit kɯ nɯnɯ, maka, nɤki, tɤntɤβ jamar /kɯ-ʑo ʑo ma mɯ-pjɤ-fse/ pjɤ-ʑo ɲɯ-ŋu. 
tɕendɤre iɕqha nɯ, iɕqha rɟɤlpu ɯ-tɕɯ nɯ cho tɯrme nɯra ju-ru-nɯ tɕe,
tɕheme nɯ tu-ŋke rca ɯ-tɯ-sɤscit pjɤ-sɤre ʑo kɯ-fse ɕti ma 
/kɯsɤɣ/, kɯ-saχsɤl pjɤ-me.
ɲɯ-nɤɕqe pjɤ-ɕti tɕe, 
wuma ʑo pjɤ-nɤmtshɤr-nɯ ɲɯ-ŋu.
tɕendɤre, nɤki rɟɤlpu ɯ-tɕɯ nɯ kɯ to-ti tɕe, 
"wo, nɤʑo kɯsthɯci kɯ-sɤzdɯxpa, nɤkinɯ, nɤki,
lʁɯba tɕhemɤpɯ" to-ti ɲɯ-ŋu.
"nɤʑo tɕe, nɯ ɯ-qhu tɕe a-rca kɤ-rɤʑi, nɯ ɯ-qhu tɕe tɕe, nɯ ɯ-qhu pɕintɕɤt tɕe a-rca kɤ-rɤʑi" to-ti ɲɯ-ŋu.
tɕendɤre qaɟy ɯ-me nɯnɯ kɯ sɲikuku ʑo nɯ, rɟɤlpu ɯ-tɕɯ nɯ ɯ-rca nɯtɕu ku-rɤʑi tɕe, 
ɯ-tɯ-rga pjɤ-saχaʁ ʑo ɲɯ-ŋu.
tɕeri, iɕqha nɯ, tɕendɤre iɕqha rɟɤlpu ɯ-tɕɯ nɯ ɣɯ ɯ-tɯ-rɟaʁ pjɯ-fɕɤt, 
tɕendɤre nɤkinɯ, /tshɯ/ tshɯrɟɯn ʑo tɯ-rɟaʁ ra pjɯ-fɕɤt pjɤ-ŋu tɕe,
ju-ru-nɯ tɕe, kɤ-rɟaʁ ra ɯ-tɯ-mkhɤz, 
ɯ-tɯ-mpɕɤr kɯ nɯnɯ, tɤntɤβ ʑo pjɤ-fse ɕti ma
nɯ ɯ-mi kɯ-mŋɤm ra kɯ-saχsɤl pjɤ-me.
tɕeri, nɯra nɤki, ɯʑo nɯra, nɤki, mbrɯtɕɯ ɯ-taʁ ʑo tɤ-ŋke kɯ-fse kɯ-ra, kɯ-mŋɤm nɯnɯ, 
ɯ-kɯ-sɯχsɤl pjɤ-me, kɯ-tso pjɤ-me-nɯ.
tɕendɤre iɕqha, rɟɤlpu ɯ-tɕɯ nɯ kɯ, nɤki, iɕqha qaɟy ɯ-tɕhemɤpɯ nɯ ɲɯ-ɲɯ-nɯrge ʑo pjɤ-ŋu.
tɯ-sŋi sɤz tɯ-sŋi ɲɯ-nɯrge pjɤ-ŋu, wuma ʑo pjɤ-nɤrɕɤmŋɤm ɲɯ-ŋu.
ɯ-tɯ-nɤrɕɤmŋɤm kɯ rcanɯ, ɯ-rɟit ʑo tu-ste pjɤ-ŋu. (ɯ-rɟit ɯ-tshɤt tu-sɯβze)
tɕeri nɤkinɯ, "a-rʑaβ a-kɤ-βze" nɯra maka mɯ-ɲɯ-sɯsɤm pjɤ-ɕti,
nɯra mɯ-tu-ʁjit pjɤ-ŋu.
tɕe tɯ-sŋi tɕe tɕendɤre, rɟɤlpu nɯ jo-ɣi tɕe, 
ɯ-tɕɯ ɯ-ɕki nɯtɕu, nɤki iɕqha, kɯmaʁ rɟɤlkhɤβ /ɣɯ/, ra ɣɯ rɟɤlpu ɣɯ ɯ-me ci ɣɤʑu tɕe, nɤkinɯ,
nɯnɯ ɯ-ɕki tɕe, nɤ-rʑaβ ɕ-tú-wɣ-thu ra" to-ti.
tɕendɤre rɟɤlpu ɯ-tɕɯ nɯ kɯ "/aʑ/ aʑɯɣ mɤ-ra tɕe mɤ-ɕe-a" to-ti ɲɯ-ŋu ri,
li ɯ-wa nɯ mɯ-ku-sɤŋɤm mɯ-pjɤ-jɤɣ ɲɯ-ŋu.
\c 不准不听他父亲的话
tɕendɤre nɤki, qaɟy tɕhemɤpɯ nɯ ɯ-ɕki to-ti tɕe,
"nɤʑo rcanɯ, aʑo stu ʑo, nɤkinɯ, a-ɕki kɯ-ɤrmbat, a-kɤ-nɯrga tɯrme nɯ tɯ-ŋu, 
ma nɤ-sɯm ɲɯ-sna, aʑo ri ɲɯ-kɯ-nɯrga-a,
tɕeri nɤkinɯ, tɕeri ku-ta-rtoʁ tɕe, 
aʑo kɤ-mto pɯ-rɲo-t-a tɕhemɤpɯ ci tu tɕe,
\c relativization of element in complement clause.
nɯ wuma ʑo ɲɯ-tɯ-fse ma,
aʑo iɕqha, shiliusui thɯ-azɣɯt-a ɣɯ a-sɤsci nɯtɕu, nɤki,
rɟɤmtshu ɯ-ŋgɯ zɯ pɯ-atar-a tɕe, 
nɯtɕu pɯ-ari-a nɯtɕu tɕe, a-sroʁ kɤ-ri pa-rɲo, 
tɕe tɤ́-wɣ-fsraŋ-a pɯ-ŋgrɤl tɕe
\c complementation
ɯnɯnɯ ɲɯ-tɯ-fse, 
tɕe ɯnɯnɯ tɕheme nɯ aʑo a-kɤ-ɕar kɯ-ra nɯ, a-rʑaβ ku-βze kɯ-ra ŋu" to-ti ɲɯ-ŋu.
tɕendɤre tham tɕe a-wa kɯ li kɯmaʁ ci ɯ-ɕki nɯre, rɟɤlpu ɯ-me nɯ nɯ-ɕar ra" tu-ti tɕe,
"nɯ pɯ-pɯ-ɕti nɤ, qhendɤre, nɤʑo a-rʑaβ a-pɯ-tɯ-ŋu ma iɕqha nɯ aʑo a-rʑaβ kɯmaʁ z-ɲɯ-ɕar-a mɯ́j-sɯsam-a" to-ti ɲɯ-ŋu. 
\c 如果真的是那样的话，还不如你做我的妻子
tɕendɤre qaɟy tɕheme nɯ kɯ pa-mtshɤm tɕe rcanɯ, 
pɯ-pɯ-kɯ-fse nɯnɯra tɕe χawo tu-sɯxɕat-a a-pɯ-khɯ kɯ" nɯra ɲɯ-sɯsɤm pjɤ-ŋu.
tɕe tɕe mɯ-pjɤ-khɯ matɕi ɯ-mdʑu pjɤ-phɯt.
tɕendɤre rɟɤlpu ɯ-tɕɯ nɯ kɯ ki qaɟy tɕhemɤpɯ nɯ to-ndo tɕe
chondɤre mɤʑɯ kɯmaʁ ɯ-ʁjoʁ chondɤre ɯ-kropa khro ʑo to-ndo tɕe tɕendɤre,
ɯ-rʑaβ ɯ-kɯ-thu jo-ɕe-nɯ.
tɕendɤre qaɟy tɕhemɤpɯ nɯ kɯ "kɯki, nɯnɯ ʑo kɯ-fse kɯ-sɤscit nɯ χawo ki ɯ-qhu a-pɯ-ɤtɕitʂi nɤ a-pɯ-ɤtɕitʂi tɕe chɯ-ɤrɕo a-mɤ-pɯ-cha kɯ χawo" nɯra ɲɯ-sɯsɤm pjɤ-ŋu.
wuma ʑo pjɤ-nɤsɤscit.
tɕeri "nɯnɯra tɕetha chɯ-ɤrɕo ɕti" tu-ti ɲɯ-ŋu,
tɕe kɯki rɟɤlpu ɯ-tɕɯ nɯ kɯ tɕe nɯnɯ, nɤkinɯ iɕqha nɯ, kɯmaʁ rɟɤlkhɤβ ɣɯ nɯ-me nɯnɯ pa-mto ɯ-qhu qhe, 
tɕe nɯnɯra lonba ɲɯ-ɲɟɯr ɕti" tu-ti ɲɯ-ŋu.
tɕendɤre rɟɤlpu ɯ-tɕɯ nɯ kɯ iɕqha, 
nɤki kɯmaʁ rɟɤlkhɤβ ɣɯ rɟɤlpu ɯ-me nɯ nɯ-atɯɣ tɕe tɕendɤre, nɯɕɯmɯma ʑo /pjɤs/
ju-ru tɕe, nɯnɯ tɕheme nɯnɯ tɕe tɕe iɕqha ɯʑo iɕqha, nɤkinɯ, tɯ-ci ɯ-ŋgɯ pɯ-ari tɕe,
soz thɯ-sta tɕe, ɯ-mɲaʁ ɯ-ʁɤri stu kɯ-mɤku kɤ-kɯ-ntɕhɤr nɯ nɯnɯ pjɤ-ŋu ɲɯ-ŋu.
tɕe nɯɕɯmɯma pjɤ-sɯχsɤl ɲɯ-ŋu.
tɕendɤre pjɤ-sɯχsɤl tɕe, tɕendɤre nɤki nɯnɯ,
ɯ-stɯnmɯ nɯra nɯtɕu thaʁ ɲɤ-tɕhot-nɯ tɕe, 
\c 决定好了婚礼（的时间）
nɯ-tɯkrɤz to-ɣi ɲɯ-ŋu matɕi ɯ-kɤ-sɯso tɕheme nɯnɯ pjɤ-ŋu 
tɕendɤre iɕqha nɯ, kɯki qaɟy tɕhemɤpɯ ki rcanɯ, 
tɕendɤre wuma ʑo ɲɤ-nɤsɤɣdɯɣ tɕe ɲɤ-ɣɤwu ɲɯ-ŋu,
nɤkinɯ tɕe ma rɟɤlpu ɯ-tɕɯ nɯ chondɤre nɯnɯ tɕheme nɯ (cho) /kɯ/ rɯstɯnmɯ-ndʑi pjɤ-ɕti. 
tɕe nɯ nɯ-stɯnmɯ ta-βzu-ndʑi,
tɕe nɯ ɣɯ ɯ-fsosoz nɯtɕu tɕe, tɕe ɯʑo nɯnɯ tɕe iɕqha, rɟɤmtshu ɯ-taʁ tɤntɤβ nɯ ɲɯ-βze ɲɯ-ɕti tɕe
tɕendɤre ɯʑo ɣɯ ɯ-kɯ-sɤscit nɯ chɯ-ɤrɕo ɲɯ-ɕti.
tɕendɤre ri, nɯnɯ rɟɤlpu ɯ-tɕɯ nɯra, nɯnɯ maka mɯ-pjɤ-tso,
nɯra kɯ-fse nɯra mɯ-pjɤ-tso
tɕe  qaɟy tɕhemɤpɯ ɯ-sɯmpa nɯtɕu pjɤ-tu ma tu-ti ri mɯ-pjɤ-khɯ qhe,
tɕe nɯ mɯ-pjɤ-tso tɕe tɕendɤre,
nɤki rɟɤlpu ɯ-tɕɯ nɯ kɯ qaɟy ɣɯ ɯ-tɕhemɤpɯ nɯ ɯ-ɕki to-ti tɕe,
nɯnɯ aʑɯɣ nɯra, pjɯ-ŋgrɯ ŋu tɕe, a-kɤ-sɯso nɯ tu-fse ŋu tɕe,
nɤʑo nɯ aʑo a-ndʐa kɯ koŋla ʑo nɯ-rga-a ra" nɯra tu-ti ɲɯ-ŋu 
\c 你一定要为我高兴
nɯnɯ tɯ-rga ɕti, ŋu ɣe?" nɯra to-ti ɲɯ-ŋu.
ma nɤʑo wuma ʑo aʑo ɲɯ-kɯ-nɯrga-a tɕe" to-ti ɲɯ-ŋu.
tɕeri qaɟy ɯ-me nɯ kɯ kɤ-ti ri mɯ-pjɤ-khɯ qhe,
tɕendɤre rɟɤlpu ɯ-tɕɯ nɯ ɯ-ɕki qhe /ɲɯ-nɤre/ 
jɤ-ru tɕe ɲɯ-nɤre ma nɯ ma ɯ-kɤpa pjɤ-me.
tɕendɤre stɯnmɯ to-βzu-nɯ tɕe, nɯ ɯ-ɣmɯr nɯ, 
nɤki qaɟy ɯ-me nɯ ɯʑo-stɯsti ʑo iɕqha ʑmbrɯ ɯ-rkɯ nɯtɕu pjɤ-k-ɤmdzɯ-ci tɕe,
tɕendɤre ju-ru nɤ ju-ru tɕe iɕqha, ɕɤrkha nɯtɕu tɕe, ɲɯ-ɴɢraʁ nɯtɕu tɕe 
tɕe tɕe tɤŋe tu-nɯɬoʁ nɯ ntsɯ ju-ru pjɤ-ŋu ma tɕe
nɯnɯ tɤŋe tɤ-nɯɬoʁ tɕe tɕe ɯʑo ndɤre tɕe iɕqha 
tɤntɤβ nɯ ɲɯ-βze ma nɯ ma mɯ-ɲɤ-khɯ. 
\c 只能变成泡沫
iɕqha rɟɤlpu ɯ-tɕɯ nɯnɯ tɤ-rɯstɯnmɯ ɣɯ ɯ-fsosoz nɯ tɕe
tɤŋe tɤ-nɯɬoʁ tɕe tɕe qaɟy ɯ-me nɯ tɤntɤβ ɲɤ-βzu pjɤ-ra.
tɕendɤre nɯ kɯ-fse, tɕendɤre nɯ jamar tɕe tɕendɤre,
iɕqha, rɟɤmtshu ɯ-taʁ nɯnɯ tɕu tɕe tɕe, tɕendɤre, 
nɯɕɯmɯma ʑo nɤkinɯ, iɕqha tɯ-ci ɣɯ ɯ-mɯntoʁ kɯ-fse nɯ ɲɤ-βzu, (calque)
to-k-ɤla, to-k-ɤla kɯ-fse tɕe tɕendɤre, iɕqha qaɟy ɯ-me nɯ,
tɕhemɤpɯ nɯ ɣɯ ɯ-pi nɯnɯra nɯtɕu jo-ɣi-nɯ.
tɕendɤre iɕqha tɤrtsa kɯ-tu ɣɯ ɯ-ŋgɯ nɯtɕu ɯ-pi ra jo-ɣi-nɯ tɕe, 
nɯ-rŋa nɯ iɕqha tɕhemɤpɯ nɯ ɣɯ nɯ kɯ-kɯ-fse ʑo pjɤ-wɣrum,
tɕe ma nɤki iɕqha nɯ, nɯ-ʁi nɯnɯ tɕhi ʑo kɯ-fse kɯ-sɤɣdɯɣ nɯra,
kɯ-sɤɣdɯɣ βze kɯ-ra nɯra ko-tso-nɯ tɕe,
tɕe ɯ-pi ra kɯ ɲɤ́-wɣ-nɯzdɯɣ 
\c (faute, pluriel) ɲɤ́-wɣ-nɯzdɯɣ-nɯ
tɕendɤre "tha ɯʑo nɯɕɯmɯma ʑo tɤntɤβ ɲɯ-βze ɕti" ɲɤ-sɯso-nɯ tɕe ɲɤ-nɯzdɯɣ-nɯ
tɕeri kɯ-sɤmtshɤr nɯ ci pjɤ-ŋu ma nɤki,
ju-ru tɕe, ɯ-pi tɕheme ra ɣɯ nɯ-kɤrme ra ɲɤ-me,
tɕe ma, nɤkinɯ, nɯ ɯ-pi ɣɯ nɯ-kɤrme iɕqha, sɯjno nɯ ra mu ʑo ɲɤ-me tɕe,
ɯ-ʁi nɯ kɯ ɲɤ-nɤmtshɤr ri,
nɯnɯra ɲɤ́-wɣ-ʁndzɤr. 
\c 被剪掉了
tɕe iɕqha nɯ, ɯ-pi ra kɯ, ɯ-ʁi tɕheme nɯ ɯ-ɕki nɯtɕu mbrɯtɕɯ kɯ-mtɕɯ-mtɕoʁ ci ɲɤ-kho-nɯ.
tɕendɤre nɤki to-ti-nɯ ɲɯ-ŋu, to-ti-nɯ tɕe tɕendɤre, iɕqha nɯ,
"iʑora ji-kɤrme, nɤki, iɕqha sŋaʁspa tɤ-mu nɯ kɯ na-ʁndzɤr" to-ti ɲɯ-ŋu,
"tɕe ɯ-ɕki nɯ-kho-j tɕe tɕendɤre, iʑora ji-kɤ-sɯso nɯ pɯpɯŋu nɤ, tu-ta-qur tɕe, nɤki, 
"tɤntɤβ ɲɯ-tɯ-βze a-mɤ-pɯ-ra" ɲɯ-sɯso-j tɕe tɕe núndʐa nɯ,
nɯ tɤ-sɯ-stu-j tɕe tɕendɤre 
\c 我们让巫婆这样做了
kɯki mbrɯtɕɯ ki na-kho ŋu tɕe, "nɤʑo jɤ-tsɯm tɕe,
kɯsthɯci ʑo ɲɯ-mtɕoʁ tɕe, tɤ-rtoʁ, tɕe kɯsthɯci ʑo ɲɯ-mtɕoʁ tɕe, 
/tɤŋe ɲɯ-me ɕɯŋgɯ tɕe tɕe/ tɤŋe pɤjkhu mɯ-tu-nɯ-ɬoʁ ɕɯŋgɯ tɕe, 
nɤʑo kɯ kɯki mbrɯtɕɯ ki jɤ-tsɯm tɕe, iɕqha rɟɤlpu ɯ-tɕɯ nɯ ɣɯ ɯ-sni nɯtɕu ʑo, nɤkinɯ, a-kɤ-tɯ-sɤtse ra" to-ti-nɯ ɲɯ-ŋu,
"tɕe kɤ-tɯ-sɤtsa-t tɕe, tɕe nɯ ɣɯ ɯ-se nɯnɯ a-pɯ-ɬoʁ tɕe,
nɤ-mi ɯ-taʁ a-pɯ-ɕe tɕe, 
tɕe tɕe nɤʑo ɣɯ nɤ-mi nɯnɯ, tɯrme ɯ-mi kɯ-fse nɯ-kɤ-sɤβzu nɯ, li ɲɯ-ɤlɤɣɯ tɕe tɕe, nɤkinɯ, iɕqha nɯ,
qaɟy ɯ-jme ɲɯ-ɤβzu ŋu" to-ti ɲɯ-ŋu, 
tɕe iʑora kɯ-fse ɲɯ-tɯ-ɤβzu ŋu tɕe tɕe, 
nɤʑo tɕe nɯ ɯ-qhu tɕe tɕe, nɤkinɯ,
iʑora kɯ-fse tɯrme qaɟy kɯ-fse nɯ ɲɯ-tɯ-ɤβzu ŋu tɕe tɕe, 
nɤʑo li nɤki, ji-rkɯ ju-tɯ-zɣɯt tɯ-khɯ ŋu" to-ti ɲɯ-ŋu.
tɕendɤre iɕqha nɯ, pɤjkhu nɤ-sroʁ ɲɯ-me ɕɯŋgɯ,
iɕqha tɤntɤβ ɲɯ-tɯ-βze ɕɯŋgɯ nɯ tɤ-ste tɕe 
iʑora kɯ-kɯ-fse nɯnɯ tɕe nɯnɯ, χsɯ-ri-xpa chɯ-tɯ-mdɯ kɯ-khɯ ɲɯ-βze ŋu tɕe tɕe, nɤkinɯ,
\c χsɯ-ri-xpa chɯ-tɯ-mdɯ kɯ-khɯ ɲɯ-tɯ-βze ŋu (ʁnaʁna tu-kɯ-ti khɯ)
nɤ-sroʁ kɯ-me nɯ mɯ-ɲɯ-βze ŋu tɕe tɕe nɯ, iɕqha,
a-wi cho a-wa ni nɤʑo nɤ-ndʐa kɯ wuma ʑo /ku/ ku-nɯsɯmɯzdɯɣ-ndʑi tɕe,
mɯ́j-pe tɕe,
nɯra to-ti-nɯ tɕe, tɕendɤre,
qaɟy tɕhemɤpɯ nɯ kɯ mbrɯtɕɯ nɯ ɲɤ-mɟa tɕe tɕendɤre,
ɯ-pi ra tɯ-ci ɯ-ŋgɯ pjɤ-ɕqhlɤt-nɯ tɕe, kɤ-mto ɲɤ-me ɲɯ-ŋu
tɕendɤre ɯʑo jo-ɣi tɕe iɕqha rɟɤlpu ɣɯ, tɤ-rɯstɯnmɯ ɣɯ ɯ-kha, rɟɤlsa nɯ tɕu jo-ɣi ɲɯ-ŋu tɕe, 
\c 办了婚礼的宫殿
z-jɤ-ru ri, iɕqha rɟɤlpu ɯ-tɕɯ nɯ kɯ ɯ-rʑaβ kɯ-ɕɤɣ nɯ-kɤ-ɕar nɯ, ko-rqoʁ tɕe kɯ-sɤscɯscit ʑo pjɤ-nɯʑɯβ-ndʑi.
pjɤ-nɯʑɯβ-ndʑi ɕti tɕe tɕendɤre, kɯki qaɟy tɕheme nɯ ko-ɕe tɕe, nɤki,
daltsɯtsa ʑo ko-ɕe tɕe tɕe iɕqha rɟɤlpu ɯ-tɕɯ nɯ ɣɯ ɯ-mɲaʁrme nɯra ci ko-nɯpoʁ.
tɕendɤre rɟɤlpu ɯ-tɕɯ nɯ ɯ-rŋa ra pjɤ-ru tɕe tɕendɤre,
ɯ-jaʁ nɯ ɯ-ŋgɯ mbrɯtɕɯ nɯ ci to-rtoʁ ɲɯ-ŋu, tɕheme nɯ kɯ, iɕqha qaɟy tɕheme nɯ kɯ.
tɕendɤre nɤki, nɯ jamar tɕe, tɕendɤre tɯ-fsoʁ lo-sɤʑa tɕe, 
ɕɤrkha tɯ-ɴɢraʁ ɲɤ-ʑa tɕe, tɕendɤre, 
tɤŋe nɯ-ɬoʁ pjɤ-ŋu.
tɕe nɯ-ɬoʁ pjɤ-ŋu ri, nɤkinɯ iɕqha, 
rɟɤlpu ɯ-tɕɯ nɯ rcanɯ, nɤki, 
chɤ-mɯmta tɕe tɕendɤre ɯ-rʑaβ ɣɯ ɯ-rmi nɯ ntsɯ tu-βze pjɤ-ŋu ma
tɕendɤre nɯ ma tso pjɤ-me tɕe tɕendɤre
qaɟy tɕhemɤpɯ nɯ ɣɯ ɯ-jaʁ pjɤ-ɣɤndzɯrdzɯr ʑo,
pjɤ-ɣɤndzɯrdzɯr ʑo ri, tɕeri nɯra kɤ-lɤt ra mɯ-pjɤ-cha qhe,
tɯ-ci ɯ-ŋgɯ nɯ tɕu qhloŋ ʑo, nɤkinɯ, pjɤ-mtsaʁ qhe, 
tɕe nɤkinɯ iɕqha mbrɯtɕɯ nɯnɯ rɟɤmtshu ɯ-ŋgɯ nɯtɕu chɤ-βde.
tɕe tɤŋe tɤ-nɯɬoʁ tɕe tɕendɤre, iɕqha nɯ, kɯki qaɟy tɕhemɤpɯ nɯnɯ tɕe li tɤntɤβ ɲɤ-k-ɤβzu-ci qhe, 
tɕendɤre tɯ-mɯ nɤmkha to-ɕe ma, nɤki, ɯ-sroʁ kɯ-tu nɯ, nɤkinɯ, mɯ-pjɤ-ŋgrɯ. 
\c 没有成功地变成有生命的人
tɕendɤre iɕqha qaɟy tɕhemɤpɯ nɯ, kɯ nɯra, iɕqha rɟɤlpu ɯ-tɕɯ nɯ wuma ʑo pjɤ-nɯrga ɕti tɕe,
"nɯnɯ sthɯci ɲɯ-sɤscit tɕe a-pɯ-nɯ-fse" ɲɤ-sɯso tɕe, 
rɟɤlpu ɯ-tɕɯ nɯ ɣɯ ɯ-sroʁ kɯ-tu, 
ɯʑo nɯnɯ, nɤkinɯ, iɕqha nɯ, "aʑo a-kɯ-nɯrga me ri tɕe a-pɯ-nɯ-me ɲɯ-ɬoʁ,
tɕendɤre ɯ-rʑaβ kɤ-βzu mɯ́j-ŋgrɯ ri,
/mɯpan/ ɯ-rʑaβ kɤ-βzu mɯ-pɯ-nnɯ-ŋgrɯ kɯnɤ,
nɯ sthɯci aj ɲɯ-nɯrge-a ɕti tɕe,
ndɤre ma-tɤ-nɯsnɯɲaʁ-a ra" ɲɤ-sɯso tɕe 
stu kɯ-maqhu tɕe tɕendɤre ɯʑo ɯ-sroʁ nɯ ɲɤ-nɯ-ɣɤme tɕe,
rɟɤlpu ɯ-tɕɯ nɯ, nɤki, mɤ-kɤ-nɯsnɯɲaʁ to-βzu ɲɯ-ŋu.
tɕe iɕqha nɯ, ɯʑo ɯ-sɯm tɕe tɕendɤre
"nɯnɯ rɟɤlpu ɯ-tɕɯ nɯ kɯ a-pɯ́-wɣ-nɯrga-a ra" nɯ ɲɯ-sɯsɤm tɕe 
"tɯrme ra ɣɯ nɯ-rca nɯtɕu ɕ-ku-rɤʑi-a ra" ɲɤ-sɯso ri, 
ɯʑo nɯsthamtɕɤt ʑo li ɯ-sroʁ pjɤ-ɕe, 
\c 她失去了那么多，连命都没有了
qhe ɯ-mdʑu ɲɤ-me, tu-rɯɕmi ri mɯ-ɲɤ-khɯ, 
rɤɣo chɯ-βze mɯ-ɲɤ-khɯ ri, 
tɕe stu kɯ-maqhu tɕe li nɤkinɯ iɕqha nɯ, 
rɟɤlpu ɣɯ ɯ-tɕɯ nɯ ɣɯ ɯ-rʑaβ kɤ-βzu tɕi mɯ-pjɤ-khɯ, 
kɤ-nɯrga tɕi mɯ-pjɤ-khɯ ri, 
\c (complementation, P) 
tɕeri nɯtɕu kɯnɤ ɯʑo ɯ-sroʁ nɯ /ɲɤnɯ/ ɲɤ-nɯ-ɣɤme qhe, 
rɟɤlpu ɯ-tɕɯ nɯ /mɯ/ mɯ-to-nɯsnɯɲaʁ.
tɕendɤre nɯsthɯci ʑo tɯrme ɯ-sɯm kɯ-sna cho tɯrme kɯ-pe nɯnɯ,
nɯ kɯ-fse nɯnɯ rcanɯ rkɯn tu-ti ɲɯ-ŋu.