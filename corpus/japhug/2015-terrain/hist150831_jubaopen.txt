tɕe nɤki ɲɯ-ŋu iɕqha, tɯrɟɯ kɯ-fse, rɯnbotɕhi ɯ-kɯ-rɤwum kɤ-ti ɲɯ-ŋu, ɯ-sɤ-rku.
tɕendɤre kɯɕɯŋgɯ rgɤtpu ci pjɤ-tu tɕe, kha wuma ʑo pjɤ-ŋgɯ, ɯʑosti ku-rɤʑi pjɤ-ɕti.
tɕendɤre ɲɯ-rɤma nɤ ɲɯ-rɤma, qhe zgoku tu-ɕe qhe lu-rɤpɣaʁ nɤ, tɤ-rɤku cho ra pjɯ-ji qhe, 
tɕe nɯ kɯ-fse ku-rɤʑi pjɤ-ŋu.
tɕeri kɯki, tɯ-xsoz tɕe, li nɤki, lu-tɯ-fsoʁ ʑo tɕe to-rɤru qhe zgoku tɕe li kɯ-rɤma to-ɕe.
tɕe qaʁ ntsɯ to-lɤt tɕe nɯ, nɤkinɯ, 
sɤtɕha nɯ lu-lɣe nɤ lu-lɣe ntsɯ pjɤ-ŋu.
tɕe "@deng" ʑo ɯ-kɯ-ti ci pjɤ-tu tɕe,
iɕqha, ɯ-qaʁ nɯ thɯci ɯ-taʁ kɤ-kɯ-rpu ɣɯ ɯ-zgra to-mbri. 
\c nmlz
tɕe "nɯ tɕhi ku-nnɯ-ŋu kɯ?" ɲɤ-sɯso ɲɯ-ŋu.
tɕendɤre iɕqha nɯ, rgɤtpu nɯ kɯ, nɤkinɯ, ɯ-qaʁ ra pjɤ-ɣɤntaβ qhe nɤ, pjɤ-k-ɤzgɯr-ci qhe iɕqha, 
thɤlwa nɯnɯ la-lɣa nɯra ɲɤ-sloʁ.
\c relative
ɯ-jaʁ kɯ ɲɤ-sɯ-sloʁ qhe nɯ ɯ-ŋgɯ nɯtɕu, 
nɤkinɯ, waʁ ɯ-spa kɯ-fse ɣɯ, nɤki, sɤlaŋphɤn ci to-nɯloʁ,
tɕendɤre nɯ to-nɯloʁ tɕe tɕendɤre,
rgɤtpu nɯ kɯ, iɕqha nɯ, nɯ to-mɟa tɕe, 
ɯ-taʁ thɤlwa ra ɲɤ-pɕiz, to-nɤpɣaʁlaʁ ʑo ko-pɣaʁ nɤ ɲɤ-pɣaʁ ʑo to-rtoʁ.
tɕeri li ɯ-xso ci, kɯ-fse ci, nɯnɯ sɤlaŋphɤn pjɤ-ɕti ma nɯ ma, mɤ-kɯ-naχtɕɯɣ kɯ-fse ra pjɤ-me.
tɕendɤre ɯʑo, ɯʑostɯsti ʑo to-nnɯ-ti tɕe,
"wo kɯki, nɤkinɯ, kɯki sɤlaŋphɤn ki nɯ sɤznɤ ɲɯ-wxti wo tɕe kha ju-nɯ-tsɯm-a tɕe, 
\c 那个盆子还大着呢！nɯ sɤznɤ = nɯ ʁo
a-mbrɤz ɯ-fkɯm ri me ɕti tɕe,
/a-mbɤr/ a-mbrɤz ɕ-tu-nɯ-rke-a ɲɯ-ra." to-ti. 
\c 我把米装进去
tɕe "nɯ sɤznɤ a-mbrɤz sɤ-rku a-pɯ-ŋu ɲɯ-ra" to-ti.
tɕendɤre kɤ-ti ta-sthɯt qhendɤre, nɯnɯra ɲɤ-ɣɤntaβ tɕe li pjɤ-rɤma.
tɕe pjɤ-rɤma nɤ pjɤ-rɤma qhe tɤŋe pɯ-ɕqhlɤt kóʁmɯz nɤ, 
tɕe iɕqha sɤlaŋphɤn nɯ to-rqoʁ qhe kha jo-nɯɕe.
kha jɤ-azɣɯt tɕe tɕendɤre rgɤtpu nɯ kɯ iɕqha, sɤlaŋphɤn nɯnɯ ɲɤ-pɕiz, ɲɤ-χtɕi,
tɕendɤre kha tɕe ɯ-mbrɤz tɯ-spra pjɤ-tu qhe, nɯnɯ ɯ-ŋgɯ nɯtɕu tɕe to-rku.
tɕe to-rku ri tɕe rcanɯ, tɕe kɯ-sɤmtshɤr ci jo-zɣɯt ma, 
\c 发生了一件奇怪的事情
nɤkinɯ to-fse iɕqha, sɤlaŋphɤn ɯ-ŋgɯ nɯtɕu tɤkhɯ kɯ-fse ci to-nɯɬoʁ.
zdɯm kɯ-fse ci to-nɯɬoʁ qhe,
nɯra nɯ-me jamar, zdɯm nɯra nɯ-me kɯ-fse jamar qhe, tɕendɤre ɯ-sɤlaŋphɤn nɯ ki to-fse qhe mbrɤz to-mtshɤt.
mbrɤz kɯ-mtshɯ-mtshɤt ʑo to-βzu qhendɤre,
rgɤtpu nɯ kɯ wuma ɲɤ-nɤmtshɤr, ɲɤ-nɯcaχto ʑo,
ɯ-mɲaʁ ra kɯra to-stu ɲɤ-pɕiz qhe pjɤ-ru ri,
nɯnɯ maka mɯ-ɲɤ-stu.
ma mɯ-ɲɤ-stu qhe "kɯmaʁ ci pɯ-mto-t-a maʁ?" ɲɤ-sɯso qhe, ɯ-mɲaʁ ra ɲɤ-pɕiz ri, li pjɤ-nɯ-ŋu ɕti.
\c autobenefective, permansive 
tɕendɤre iɕqha mbrɤz nɯnɯ tɤ-fkɯm ɯ-ŋgɯ chɤ-rku.
tɕe li tɯ-spra ɯ-qa nɯtɕu mbrɤz to-rku, sɤlaŋphɤn ɯ-qa nɯtɕu.
tɕe nɯ to-rku ri, toʁde qhe, nɤkinɯ, li nɯnɯ sɤlaŋphɤn nɯ mbrɤz to-mtshɤt ʑo.
tɕendɤre rgɤtpu nɯ kɯ li tɤ-fkɯm ɯ-ŋgɯ nɯtɕu chɤ-rku.
tɕe ɯ-sta nɯtɕu li tɯ-spra ɯ-mbrɤz to-rku ri, 
li nɯɕɯmɯma ʑo to-mtshɤt.
tɕe li tɤ-fkɯm ɯ-ŋgɯ chɤ-rku tɕe tɕendɤre, iɕqha nɯ, 
nɯnɯ sɤlaŋphɤn χsɯ-ɣjɤn to-mtshɤt tɤ-fkɯm ɯ-ŋgɯ chɤ-rku nɤ li ɯ-stɯ-sta ntsɯ to-nɯ-fse. 
\c 照样
rca rgɤtpu nɯ ɯ-tɯ-rga pjɤ-saχaʁ ʑo tɕe "wo tɯmɯ kɤrŋi, nɤʑo pɯ-kɯ-mto-a ŋu ma, 
\c tɯmɯ kɤrŋi pjɯ-ru ɕti tɕe pjɤ́-wɣ-mto-a ŋu ma 
kɯki nɤki, ɯ-xso sɤlaŋphɤn ɲɯ-maʁ nɤ, maka kɯki tɯrɟɯ ɯ-fkɯm ɲɯ-ɕti, tɯrɟɯ ɯ-sɤ-sɤjtɯ ɲɯ-ɕti." nɯra to-ti.
tɕendɤre rgɤtpu nɯ wuma ʑo pjɤ-rga tɕe, tɕendɤre iɕqha nɯ ri,
"kɯki ndɤre, ɯ-grɤl kɯ-me ma-tɤ-ntɕhoz-a ɲɯ-ra, a-mbrɤz ʑo tu-rke-a ma nɯ ma kɯmaʁ ma-tɤ-rke-a ɲɯ-ra" ɲɯ-sɯsɤm pjɤ-ŋu.
tɕeri nɤkinɯ, li iɕqha nɯ, "nɯ ɕɯŋgɯ kɯ-fse li ɲɯ-rɤma-a tɕe ra ma, 
nɯnɯ maka, kɯkɯra kɯ-fse, nɯnɯ kɯmɤlɤxso ɯ-ju-kɯ-ɣi kɯ-tu me tɕe, nɯnɯ ma-nɯ-nɤxtɕhɯβ-a ntshi ma,
\c 不可能这么便宜的事情，我不能依靠……
mɤ-kɤ-rɤma kɯ, nɤki tɯrɟɯ tɯ-jaʁ kɯ-ɣi nɯ mɤ-pe tɕe, 
kɯki ɯ-ŋgɯ nɯtɕu a-mbrɤz ʑo tu-rke-a qhe kɯmaʁ ra ma-tɤ-rke-a ra" ɲɤ-sɯso.
tɕendɤre nɯ ɯ-qhu qhe, tɕe rgɤtpu nɯ nɯtɕu kɯnɤ, ɯ-mbrɤz nɯra tu-tu nɤ tu-tu pjɤ-ŋu ri, 
nɯtɕu kɯnɤ kɯ-rɤma ju-ɕe pjɤ-ŋu ri, mɯ-ɲɤ-ʑɣɤɣɤɣɤɴɢu,
\c nɯtɕu kɯnɤ: même dans ces conditions
tɕendɤre nɤkinɯ, kɯki sɤlaŋphɤn ɯ-ŋgɯ nɯtɕu li mbrɤz ʁɟa ʑo tu-rke ma 
kɯmaʁ ra maka mɯ-tu-rke pjɤ-ŋu tɕe, tɕe nɯ kɯ-fse tɤ-rʑaʁ nɯ, kɤntɕhɯ-xpa ɲɤ-ɕe.
kɤntɕhɯ-xpa ɲɤ-ɕe ri tɕe rgɤtpu nɯ ɣɯ, maka, nɤki ɯ-tɯrma ra tɯ-sŋi sɤz tɯ-sŋi tu-pe pjɤ-ŋu.
tɕendɤre tɯ-xpa tɕe tɕendɤre nɤkinɯ, taχpa to-khe tɕe, kɯki rɟɤlkhɤβ ɣɯ, ŋotɕu ŋondɤt ʑo iɕqha qajɯ ???, tɤ-rɤku ɯ-kɯ-ndza 
\c 515
qajɯ ci pjɤ-tu tɕe tɕe, rgɤtpu ɣɯ nɯnɯ, ɯ-rkɯ nɯnɯra, sɤtɕha nɯnɯra ɣɯ, pjɤ-thɯ. 
tɕe rcanɯ, tɤ-rɤku tɯ-rdoʁ cinɤ kɤ-nɯ-wum ɲɤ-me. 
tɕendɤre nɤkinɯ, sqɯ-tɯpɯ, tɯrme sqɯ-tɯpɯ a-pɯ-tu tɕe, kɯmŋu-tɯpɯ nɯ kɯ-nɤphɯphu jo-ɕe-nɯ pjɤ-ra.
tɕendɤre iɕqha nɯ, tʂu ɯ-rkɯ, zgoku nɯnɯra, si ɯ-rqhu nɯra kɤ-qaʁ nɤ kɤ-ndza ntsɯ kɯ, pjɤ-ɕkɯt-nɯ ʑo pjɤ-ra. 
tɕendɤre nɤkinɯ, iɕqha nɯ, nɯnɯ to-ndza-nɯ pjɤ-ra tɕe, rgɤtpu nɯ kɯ ku-rtoʁ tɕe, ɯ-jilco ra maka nɯ-tɯ-mtsɯr pjɤ-saχaʁ ʑo, wuma ʑo pjɤ-nɯzdɯɣ tɕe,
kɯ-maqhu tɕe ɯʑo kɯ ɯ-mbrɤz nɯnɯ, nɤkinɯ, iɕqha sɤlaŋphɤn ɯ-ŋgɯ mbrɤz tɤ-kɤ-sɯβzu nɯnɯra ɯ-jilco ra ɣɯ chɤ-kro.
\c aussi: ɯ-jilco ra pjɤ-znɯkro
tɕe "aʑo tɤ-fka-a nɤ, a-zda ra kɯnɤ a-pɯ-fka-nɯ" to-ʁjit.
tɕendɤre nɯra pjɤ-fse tɕe tɕe iɕqha nɯ, 
tɕeri nɯnɯ tɯ-tɕha nɯnɯ pjɤ-mbjom tɕe, 
nɯra ɣɯ, ɯ-sɤtɕha, /nɯ-/, nɤki nɯ-kɯβʁa ci, @wangbapi 王扒皮 kɯ-rmi ci pjɤ-tu tɕe nɯ ɯ-rna zɯ /jo/ jo-zɣɯt, 
tɕe "nɯ rgɤtpu nɯ ɣɯ nɯ kɯ-fse ci sɤlaŋphɤn ɣɤʑu, 
mbrɤz kɯ-dɯ-dɤn ɲɯ-sɤβze ɲɯ-cha" nɯra kɤ-ti nɯra pjɤ-mtshɤm tɕe, 
tɕendɤre ɯ-tɯ-nɯrɟɯrŋom pjɤ-saχaʁ ɕti tɕe tɕendɤre nɤkinɯ,
ɯ-xtu ɯ-ŋgɯ nɯtɕu thɯci kɯ-ŋɤn kɯ-fse pjɤ-mtshɤt ʑo ɕti. 
\c calque, ɯ-qhoχpa ɯ-ŋgɯ nɯtɕu, kɯ-ŋɤn-sɯso nɯ pjɤ-mtshɤt
tɕendɤre kɯ-ŋɤn mɤ-sɯʁjit ʑo pjɤ-me tɕe tɕendɤre nɤkinɯ ma,
khrambaχtɯχtɤm to-βzu tɕe rgɤtpu ɯ-kha zɯ jo-ɣi tɕe, nɤkinɯ,
nɤki, "nɤʑo nɤ-sɤlaŋphɤn kɯ-pe ci ɣɤʑu khi tɕe, 
tu-kɯ-sɯχtɯ-a ra" to-ti.
tɕeri rgɤtpu kɯ "nɯra kɯ-fse /kɯ/ kɯ-ŋɤn chɯ-rɯsɯso ɕti" nɯ ɯ-ʁjitpa pjɤ-tu tɕe, maka mɯ-to-khɯ. 
"tɕhi kɯ-fse ʑo ɯ-phɯ kɯ-pe ɲɯ-kham-a" ta-nɯ-tɯt, 
mɤʑɯ "tɕhi (kɯ-fse) kɯ-pe ɲɯ-ta-znɤtɯɣ ŋu" ta-nɯ-tɯt kɯnɤ mɯ-ɲɤ-stu qhe, 
\c 我让给你
mɯ-ɲɤ-kho, kɤ-sɯχtɯ mɯ-to-khɯ.
tɕendɤre @wangbapi nɯ kɯ, tɯrju kɯ-kɯ-pe, kɯ-mpɕɤr thamtɕɤt spɯ-spe ʑo to-ti ri, nɯ kɯnɤ rgɤtpu nɯ kɯ maka, nɤkinɯ, ŋɤtɕɯkɤti mɯ-pjɤ-khɯ qhe tɕendɤre, 
ɯ-mbrɯ ɯ-tɯ-ŋgɯ pjɤ-saχaʁ qhe,
ɯ-fso qhe nɯ sɤznɤ, kɯ-saʁndɯ ɲɤ-ɕar qhe, rgɤtpu nɯ ɯ-kɯ-ʁndɯ jo-ɕe qhe, 
maka tɤβʁa kɯ kha jo-zɣɯt-nɯ qhe, 
\c 气势汹汹
tɤ-wɯ nɯ ɯ-ɕki tɕe tɕe "ɲɯ-nɯsɯkham-a ra" ɲɤ-sɯso. 
"ɲɯ-nɯsɯkham-a ra" ɲɤ-sɯso ri, rgɤtpu nɯ kɯ pa-mto qhe,
tɕe "tham tɕe tɕhi tu-ti-a ʑo, kɯ-phɤn maŋe ɕti qhe,
qhe nɯ pɯpɯŋu nɤ" to-ti qhe, ɯ-mbrɯ sɤ-ŋgɯ-ŋgɯ kɯ iɕqha sɤlaŋphɤn nɯ to-joʁ.
tɕendɤre nɤʑo, nɯ mɤ-kɯ-ftshi ɲɯ-kɯ-nɯsɯkho-a pɯ-pɯ-ɕti qhe,
kɯki aʑo sɤlaŋphɤn ki pjɯ-qri-a ŋu" to-ti.
tɕe to-joʁ qhe ɯ-thoʁ ɯ-kɯ-βde ɯ-tshɯɣa ra to-βzu. 
tɕendɤre iɕqha @wangbapi nɯnɯ kɯ, nɤkinɯ, "/ta/ (tha) a-mɤ-tɤ-sɤmbrɯ ma a-mɤ-pɯ-βde ma tɕendɤre ɲɯ-nɤja" ɲɤ-sɯso tɕe tɕendɤre nɤkinɯ, 
"βde-j ɕti" ɲɤ-sɯso tɕendɤre, iɕqha,
kɯ-saʁndɯ nɯra jo-tsɯm tɕe jo-nɯɕe-nɯ.
tɕeri maka nɤ, ɯ-sɯm ɲɤ-nɯ-ɣɤβdi pjɤ-maʁ nɤ, nɯ pjɤ-jɤɣ pjɤ-maʁ qhe tɕendɤre,
ɕɤr qhe kɤ-rŋgɯ qhe, khri ɯ-taʁ nɯtɕu ko-mbɣaʁ nɤ ɲɤ-mbɣaʁ ʑo, kɯ-ŋɤn ntsɯ pjɤ-rɯsɯso.
"tɕhi ci ʑo tu-ste-a tɕe ɲɯ-nɯsɯkham-a ra?" ɲɯ-sɯsɤm pjɤ-ŋu woma,
tɕendɤre pjɤ-rɯsɯso nɤ pjɤ-rɯsɯso, tɕe χsɯ-sŋi χsɤ-rʑaʁ chɤ-rɯsɯso, @wangbapi nɯ.
tɕe nɯnɯtɕu tɕe tɕe li ɯ-βlu ci to-sɯtɕɤt tɕe, kɯ-ŋɤn ɣɯ,
\c 想出来一个坏主意 habilitatif
tɕendɤre jo-ɕe tɕe,nɤki, xianshang nɯtɕu ɕ-ko-sɤndʑɯ.
nɯnɯ tɤru ɕ-ko-sɤndʑɯ tɕe, nɤki ma, pɕaʁ ra lo-βzu maka,
tɯrju /kɯs/ kɯ-pe ra to-ti tɕe, nɤki,
"nɤʑo ji-βɣo ra, nɤki, aʑɯɣ a-qhu tɤ-βze ma maka, tu-kɯ-qur-a ma, 
aʑo a-kha zɯ nɯnɯ, nɤki, @jubaopen tɕe sɤlaŋphɤn wuma ʑo kɯ-ʑru ci pɯ-tu ri,
kɯki mɤ-kɯ-nɤrʑaʁ tɕe, iɕqha nɤki, kɯ-rɤma rgɤtpu nɯ kɯ a-kha jo-ɣi tɕe ɣɯ-to-mɯrkɯ" to-ti.
"ɣɯ-to-mɯrkɯ, tɕe jɤ-ari-a ri maka kɤ-sɯkho mɯ́j-khɯ" to-ti.
"kɤ-sɯkho mɯ́j-cha-a" to-ti. 
\c je n'arrive pas à faire en sorte qu'il me le rendre
tɕe @xianshang ɣɯ iɕqha, /rgɤt/ nɤkinɯ, tɤru nɯnɯ kɯ "nɯ kɯ-fse ci tu" pa-mtshɤm tɕe, 
tɕendɤre li ɲɤ-nɤmtshɤr, tɕendɤre nɤkinɯ, iɕqha nɯ, ɯ-ʁjoʁ ra jo-sɯxɕe tɕe, 
ɯ-@shouxia nɯra jo-sɯxɕe tɕe, nɤki iɕqha,
"rgɤtpu nɯ cho sɤlaŋphɤn ni ʁnaʁna a-jɤ-tɯ-ɣɯt-nɯ ra" to-ti. 
tɕe jo-sɯɣɯt-nɯ.
tɕendɤre nɤki, ja-sɯɣɯt tɕe tɕendɤre iɕqha nɤkinɯ, to-tshɤt tɕe "ɲɯ-ŋu ɲɯ-maʁ" to-tshɤt tɕe,
nɯnɯ ɯ-@penzi ɯ-ŋgɯ nɯtɕu, nɤki, χsɤr qhoʁqhoʁ ci tɯ-rdoʁ pjɤ-rku.
tɕe toʁde qhe rcanɯ, nɯnɯ sɤlaŋphɤn nɯnɯ χsɤr qhoʁqhoʁ to-mtshɤt ʑo.
to-mtshɤt ʑo qhe tɕendɤre nɤkinɯ, iɕqha @xianshang ɣɯ tɤru nɯnɯ li wuma ʑo ɲɤ-rga qhe,
tɕendɤre ri wuma ʑo nɤkinɯ, kɯ-ɣɤrʁe to-nɯɕpɯz.
tɕe to-nɯɕpɯz qhe, rgɤtpu nɯ ɯ-ɕki, "kɯki sɤlaŋphɤn ki nɤʑo ŋotɕu z-ja-tɯ-ru-t ŋu?" to-ti.
tɕeri rgɤtpu nɯ kɯ "aʑo tɕetu zgoku pɯ-rɤma-a tɕe nɯnɯ tɤ-lɣa-t-a tɤ-nɯɬoʁ ŋu" to-ti.
tɕendɤre ri ɯ-rkɯ nɯtɕu iɕqha @wangbapi nɯ pjɤ-tu tɕe,
maka ʑo nɤki, mɯ-to-khɯ tɕe "ki khramba tu-βze ɕti ma,
aʑo a-kha, iʑo a-kha ɣɯ nɤki, mɲitsi skalpa pɯ-kɯ-tu tɕe, pɯ-kɯ-ɤmphɯmphri ʑo /pa/ pɯ-aro-j pɯ-ɕti, 
ji-rɟɯ pɯ-ɕti ri, aʑo a-kha jo-ɣi tɕe ɣɯ-to-mɯrkɯ ɕti" to-ti.
tɕendɤre ri nɤki, @xianshang tɤru nɯ kɯ "ma-tɯ-ɤrju-nɯ, nɤkinɯ,
nɯ-mtɕhi kɤ-ndo-nɯ!" nɯra to-ti.
tɕendɤre @zhuozi ɯ-taʁ tɕe taχphe pjɤ-lɤt.
tɕe ɯ-xɕɤt tɯ-tu ʑo to-ti tɕe, "/nɯʑo/ ndʑiʑo ni ʁnaʁna tu-tɯ-ti-ndʑi nɯ,
mɯ́j-tɯ-ɣɤŋgi-ndʑi, 
rgɤtpu nɤʑo kɯnɤ tɕe... mɯ́j-tɯ-ɣɤŋgi,
@wangbapi nɤʑo kɯnɤ mɯ́j-tɯ-ɣɤŋgi,
kɯki iɕqha nɯ, kɯki sɤlaŋphɤn ki aʑɯɣ ɕti" to-ti ɲɯ-ŋu.
tɕendɤre nɤki, iɕqha nɤkinɯ, ɯ-ʁjoʁ ra nɯ-ɕki "kɯki iɕqha rgɤtpu chondɤre @wangbapi ʁnaʁna ɯ-pɕi thɯ-tɕɤt-nɯ" to-ti.
tɕendɤre chɤ-sɯtɕɤt qhe tɕendɤre, ɯʑo kɯ nɯnɯ ɯʑo ɯ-kha jo-nɯ-tsɯm. 
ɯʑo ɯ-kha jo-nɯ-tsɯm qhe, xianshang tɤru nɯ kɯ jo-nɯ-tsɯm qhe, 
tɕendɤre iɕqha tɤru ɣɯ ɯ-wa nɯ kɯ pa-mtshɤm tɕe tɕendɤre, nɤki,
"tu-tshat-a" ɲɤ-sɯso.
tɕe "tu-tshat-a" ɲɤ-sɯso tɕe tɕe, ndɤre "tu-tshat-a ɲɯ-ra" ɲɤ-sɯso tɕe, 
tɤ-wa nɯ kɯ "tu-tshat-a" na-sɯso jamar ri tɕe, iɕqha xian ɣɯ tɤru nɯnɯ kɯ "a-wa tu-qur-a" ɲɤ-sɯso.
tɕe "tu-qur-a" ɲɤ-sɯso ri, nɤki, iɕqha rgɤtpu nɯ kɯ ɯ-tɕɯ jo-sthoʁ.
tɕendɤre "aʑo tu-nɯ-tshat-a ra" to-ti.
tɕendɤre iɕqha nɯ, rgɤtpu nɯ kɯ ɯ-tɕɯ ja-sthoʁ tɕe,
ɯ-xɕɤt ɯ-lɤt to-ɣɤtɕhom tɕe tɕendɤre,
\c 用力过猛
ɯʑo nɯnɯ sɤlaŋphɤn ɯ-ŋgɯ pjɤ-ɕe.
\c focus
ɯʑo nɯ sɤlaŋphɤn ɯ-ŋgɯ pjɤ-ɕe ndɤre, nɯ jamar ndɤre, nɤki
@xianshang tɤru nɯ kɯ "nɯ a-wa nɯ" nɤkinɯ... to-rɤɕi.
ɯ-jaʁ ko-ndo ʑo to-rɤɕi tɕe tɕe, 
ɯ-wa tɯ-rdoʁ ta-tɕɤt qhe, ɯ-sta nɯtɕu li ci ɯ-wa tɯ-rdoʁ to-nɯɬoʁ.
tɕe li nɯnɯra to-tɕɤt ri, li ci ɯ-wa to-nɯɬoʁ qhe rcanɯ,
(ɯ-wa ʁɟa ʑo) sqi mɤ-kɯ-ʑɯ ʑo /ɯ-wa ʁɟa ʑo/ to-nɯɬoʁ ʑo,
kɯsthamtɕɤt ʑo ɲɤ-k-ɤβzu-nɯ-ci.
tɕe (ɯ-wa ʁɟa ʑo nɯ) kɯ-naχtɕɯ-χtɕɯɣ ʑo /ɯ-wa ʁɟa ʑo nɯ/ sqi ɯ-ro to-k-ɤpɯpa-nɯ-ci. 
tɕendɤre kɯki @xianshang tɤru nɯnɯ rcanɯ maka, /ɯ-mɲaʁ ra/ tɕendɤre, 
ɯ-kɤpa ɲɤ-me ʑo tɕe, tɕe /tɤkhe/, ɲɤ-khe ʑo kɯ-fse. 
tɕendɤre, to-mbɣom tɕe /ra/, ɯ-mi ra /kɯra to-stu/ (tɯ-qartsɯ ra) pjɤ-lɤt,
"amaŋ, tɕhi ɯ-skɤt ɲɯ-ŋu, kɯki ɯ-ciqa ŋotɕu, /ŋotɕu ʑo nɯ koŋla a-wa ŋu kɯ?"/ (a-wa koŋla nɯ ŋotɕu nɯ ŋu kɯ wo) to-ti.
\c 哪个是我真正的爸爸？
"aʑo a-wa nɯ ŋotɕu ʑo nɯ ŋu kɯ?" to-ti ri,
iɕqha tɤ-wa nɯra kɯ "aʑo nɤ-wa ŋu-a, aʑo nɤ-wa ŋu-a" ntsɯ to-ti-nɯ
tɕendɤre nɯnɯ sqi ɯ-ro mɤ-kɯ-ʑɯ ʑo nɯnɯra, nɤkinɯ, kɯ "aʑo nɤ-wa ŋu-a" ntsɯ to-ti-nɯ.
tɕendɤre iɕqha nɯ, kɯ-maqhu tɕe tɕendɤre, ʑɯrɯʑɤri tɕe tɤ-wa nɯra to-k-ɤlɯlɤt-nɯ-ci
matɕi "aʑo iɕqha @xian @taiye ɣɯ ɯ-wa a-pɯ-ŋu-a ra" ɲɤ-sɯso-nɯ tɕe to-k-ɤlɯlɤt-nɯ-ci.
tɕe nɯ jamar ri tɕe, nɯra "phoŋ" ʑo to-ti tɕe tɕendɤre,
iɕqha nɯ, to-k-ɤlɯlɤt-nɯ-ci jamar ri tɕe, 
tɕe iɕqha sɤlaŋphɤn nɯ pjɤ-qrɯ-nɯ.
tɕe ɲɤ-zrɤmboʁɲɟi-nɯ ʑo qhe, 
tɕendɤre iɕqha @xianshang tɤru nɯ /kɯ/, sɤlaŋphɤn nɯnɯ ɯ-jaʁ mɯ-ɲɤ-ɣi mɤra ma, 
ɯ-wa kɯ-dɯ-dɤn ʑo ɲɤ-k-ɤβzu-ci.
\c construction possessive (il s'est retrouvé avec...)
tɕendɤre ɲɯ-ɣɤwu ri kɯ-maʁ, ɲɯ-nɤre ri kɯ-maʁ kɯ-fse ɲɤ-k-ɤβzu-ci nɤma tɕi,
tɕendɤre iɕqha sɤlaŋphɤn nɯ kɤsɯfse ɣɯ ɲɤ-me.
\c negative indefinite "personne"
mɤra ma tɕe iɕqha, @xian ɣɯ tɤru nɯ, ɯ-wa nɯ thamtɕɤt ɲɤ-k-ɤβzu-ci tɕe tɕe ɯ-kɤ-fstɯn pjɤ-ɬoʁ. 
ŋotɕu ɯ-wa ŋu ri mɯ-pjɤ-χsɤl.
tɕe nɯ tu-ti ɲɯ-ŋu.
