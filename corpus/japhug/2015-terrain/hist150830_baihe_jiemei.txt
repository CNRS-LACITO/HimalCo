wuzei nɯnɯ, qaɟy kɯ-ŋɤn ci ɲɯ-ɕti wo.
baihe nɯ li tɕhɯpɣa kɯ-wxtɯ-wxti ʑo, ɯ-mke ra kɯ-zɯ-zri, ɯ-jme kɯ-zɯ-zri ci ɲɯ-ŋu tɕe,
nɯnɯ baihe tu-kɯ-ti ɲɯ-ŋu.
tɕe jiemei nɯ kɤndʑɯsqhaj kɤ-ti ɲɯ-ŋu.
tɕe iɕqha, tɕhɯpɣa kɤndʑɯsqhaj kɤ-ti ɲɯ-ŋu.
tɕendɤre kɯɕɯŋgɯ tɕe iɕqha, andi pɕoʁ nɯtɕu, taiwushan kɤ-ti ci, 
ɯnɯnɯ andi pɕoʁ taiwushan 太武山 zgo nɯnɯ iɕqha jiulong 九龙江口 kɤ-ti tɯ-ci ɣɯ ɯ-kɯm nɯtɕu ɲɯ-ŋu.
tɕendɤre akɯ, taiwushan kɤ-ti akɯ pɕoʁ zgo nɯnɯ, nɯnɯ tɕe tɕe nɤki,
jinmendao 金门岛 nɯnɯ ɣɯ /ɯ-rkɯ/, ɯ-taʁ nɯtɕu ɲɯ-ŋu.
tɕendɤre tɯrme ra kɯ kɯki ni /kɤndʑɯs/ zgo kɤndʑɯsqhaj to-sɤrmi-nɯ.
kɤndʑɯsqhaj zgo.
tɕe kukutɕu tɕendɤre, nɯnɯ ɣɯ li nɤki, kɯɕɯŋgɯ ɣɯ li ɯ-kɤ-fɕɤt, ɯ-fɕafɕɤt ci pjɤ-tu tɕe, 
nɯnɯ tɕhɯpɣa kɤndʑɯsqhaj kɤ-ti pjɤ-ŋu.
tɕe tɯ-sŋi tɕe tɕendɤre, tɕhɯpɣa kɯ-wɣrɯ-wɣrum ʑo ʁnɯz ni, nɤkinɯ, kutɕu tɯ-ci, sɤtɕha kɯ-sɤscɯ-scit ʑo, tɯ-ci ri kɯ-ɤmgri, 
maka ɯ-rkɯ nɯra si cho ra wuma ʑo kɯ-dɤn, kɯ-mpɕɤr tɕe maka,
tɯmɯ kɤrŋi sɤtɕha ʑo kɯ-fse tɕe pjɤ-ŋu tɕe, (120)
tɕe nɯnɯtɕu kɯki nɯ iɕqha, tɕhɯpɣa kɤndʑɯsqhaj nɯni sɲikuku ʑo nɯtɕu, nɤki, ɣɯ-ɲɯ-ɤnɯɣro-ndʑi, tɯ-ci ɯ-ŋgɯ  ɣɯ-ɲɯ-ɤnɯɣro-ndʑi tɕe, 
kɤ-nɯ-ɴɢɤt ʑo mɯ-pjɤ-cha-ndʑi ɲɯ-ŋu.
tɕendɤre ɯkɯki tɕhɯpɣa kɤndʑɯsqhaj ki, nɯ ɕɯŋgɯ tɕe ʁnaʁna ʑo iɕqha, fenglaixiandao 蓬莱仙岛 kɤ-ti nɯnɯtɕu, 
tɯ-ci ɯ-χcɤl sɤtɕha tu-kɯ-ɬoʁ ci ɣɤʑu tɕe, 
tɕe nɯnɯtɕu ku-rɤʑi-ndʑi pjɤ-ŋu.
tɕe wuma ʑo pjɤ-scit-ndʑi tɕe, nɯra, nɤki, tɯrme ra nɯ-rchɤβ zɯ, nɯra kɯ-rɯŋɯŋɤn tu kɯ-fse nɯra, 
kɯ-sɤɣmu tu nɯra mu mɯ-pjɤ-mtshɤm-ndʑi mɯ-pjɤ-tso-ndʑi.
200
