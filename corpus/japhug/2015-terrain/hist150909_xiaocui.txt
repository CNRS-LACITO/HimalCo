kɯki @zhejiang ɣɯ ɯ-χpi ɲɯ-ŋu.
kɯki ɯ-rmi nɯ @xiaocui ɲɯ-rmi.
@xiaocui ɲɯ-rmi, kɯki @wangtaichang, @wangtaichang nɯnɯ, nɤki, @zhejiang tɯrme pjɤ-ŋu.
tɕendɤre iɕqha nɯ, pɯ-xtɕi tɕe sŋi, sŋi tɕe ku-nɯ-rŋgɯ ntsɯ pjɤ-rga,
tɕe ɕɤr tɕe tu-rɤma ntsɯ pjɤ-ŋu.
tɕendɤre tɯ-sŋi tɕe @wangtaichang nɯ sŋi li ko-nɯ-rŋgɯ tɕe, thɯ-sta tɕendɤre, 
"tɯ-mɯ qale pjɤ-saχaʁ ʑo, (030)
tɯ-mɯ kɯ-wxtɯ-wxti ʑo pjɤ-k-ɤsɯ-lɤt-ci,
kha ɯ-pɕi ra qale pjɤ-k-ɤsɯ-βzu-ci."
tɕendɤre, nɤkinɯ, nɯ ʑo kɯ-fse qale pjɤ-k-ɤsɯ-βz.. 
toʁde qhe, ɯ-kɯm thɯ-kɤ-pa, thɯ-kɤ-sɯmphrɤt pjɤ-ɕti ri, lo-ɲɟɯ.
qhe nɯ qale kɯ kɯm nɯ lo-cɯ qhendɤre,
\c anticausatif vs base verb
nɯ jamar qhe, nɤkinɯ, qachɣa ci rcanɯ, tɯ-mu tɯ-cɯɣ kɯ lo-rɟɯɣ lo-phɣo qhendɤre iɕqha wo, 
@wangtaichang ku-rŋgɯ ɣɯ nɤki, ɯ-khri ɯ-pa tɕu lo-ɕe. (100 sɤrŋgɯ?)
tɕe nɯ @wangtaichang kɯ ku-rtoʁ qhe, pjɤ-sɤzdɯxpa qhendɤre mɯ-jo-no.
tɕendɤre tɯ-mɯ ra to-stat qhe, iɕqah qachɣa nɯ li, nɤki, tɯ-sta ɯ-pa nɯtɕu chɤ-nɯɬoʁ qhe, ndɤre jo-nɯɕe.
kɤ-mto ɲɤ-me qhe, 
ɯ-fso qhendɤre @wangtaichang kɯ kɯra pɯ-kɯ-fse kɯra ɯ-pi tɤ-tɕɯ nɯ ɯ-ɕki ɲɤ-rɤfɕɤt tɕe,
ɯ-pi tɤ-tɕɯ nɯ ɲɤ-nɤre tɕe "nɤʑo ki, nɤʑo tɯrme kɯki maka nɤ-laz tu, (125 calque)
maka nɤ-laz kɯ-sna ci tɯ-ŋu,
ɯ-qhu tɕe, wuma ʑo, nɤki, ʑgrɯɣ ʑo kɯ-pe ci tu" to-ti.
tɕendɤre "tɯ-mɤɕi, tɯ-pe" nɯra to-ti.
tɕendɤre nɯ pjɤ-fse ma @wangtaichang nɯ thɯ-wxti ɯ-qhu tɕe,
tɕendɤre 进士 @jinshi jo-ɕe.
nɯra, nɤki, 考 @kao kɤ-βzu pjɤ-cha qhe,
tɕe nɯ ɯ-qhu qhe li 县上 @xianshang ɣɯ tɤru to-ndo qhe li nɯ ɯ-qhu qhe nɯ ɣɯ ɯ-taʁ li to-zɣɯt.
@xianshang tɤru ɣɯ ɯ-taʁ to-zɣɯt.
tɕendɤre nɯ mɤ-kɯ-nɤrʑaʁ tɕe tɕendɤre li, nɤki @wangtaichang nɯ, ɯ-tɕɯ ci to-tu.
ɯ-tɕɯ nɯ tɕe @wangyuanfeng pjɤ-rmi.
@yuanfeng tɕe tɕe nɤkinɯ, ri iɕqha @yuanfeng nɯnɯ,
ɯ-ʁzɯɣ ra kɯ-sɤjndɤt ci, kɯ-mpɕɤr ci pjɤ-ŋu ri, tɤkhe ci pjɤ-ɕti.
tɕe tɤkhe ci pjɤ-ŋu qhe,
tɕendɤre ɯ-rʑaβ kɤ-ɕar tɤ-mda nɯtɕu qhe,
tɕeri nɯtɕu qhe ɯ-rʑaβ kɤ-ɕar to-mda chɤ-wxti ri, (225 serial)
/ŋo/ ŋotɕu nɯ tɤ-tɕɯ ŋu, ŋotɕu nɯ tɕheme ŋu mɯ-pjɤ-sɯχsɤl.
tɤ-tɕɯ tɕheme kɯnɤ mɯ-pjɤ-sɤmbrɤqɤt.
tɕendɤre @wangtaichang nɯ kɯ nɯ ntsɯ chɯ-nɯzdɯɣ pjɤ-ŋu.
tɕe tɯ-sŋi tɕendɤre, tɤ-wi ci kɯ tɕhemɤpɯ ci pjɤ-k-ɤsɯ-ndo-ci tɕe, nɯ nɯ-kha tɕu jo-ɣi.
tɕendɤre jo-ɣi tɕe tɕendɤre, nɤki, pjɤ-rɯkhɤcɤl-nɯ tɕe,
"ki a-me ki @yuanfeng ɯ-rʑaβ ku-sɯβze-a jɤɣ" ra to-ti.
tɕe @wangtaichang nɯnɯ, @yuanfeng ɣɯ ɯ-wa nɯ wuma ʑo ɲɤ-rga ma, 
ku-rtoʁ tɕe tɕheme nɯ wuma ʑo pjɤ-mpɕɤr.
305