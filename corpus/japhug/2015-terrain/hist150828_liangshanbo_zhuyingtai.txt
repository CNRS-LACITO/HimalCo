kɯɕɯŋgɯ tɕe nɤkinɯ liang shanbo kɤ-ti ci pjɤtu,
zhu yingtai kɤ-ti ci pjɤtu.
tɕendɤre kɯɕɯŋgɯ tɕe iɕqha, zhu jia ɣɯ nɯ-sɤtɕha nɯnɯ, nɯ-tshupa nɯtɕu 
zhu jia nɯtɕu, dizhu ci pjɤ-tu.
ɯ-xing nɯ zhu pjɤ-ŋu.
tɕe zhu pjɤ-ŋu tɕe tɕendɤre,
ɯ-rmi nɯ zhu yuanwai pjɤ-rmi.
tɕendɤre zhu yuanwai ɣɯ ɯ-me ci pjɤ-tu.
tɕe ɯ-rmi nɯ zhu yingtai pjɤ-rmi.
tɕe nɯ zhu yingtai nɯnɯ, nɤkinɯ iɕqha nɯ, wuma ʑo kɯ-ɕqraʁ kɯ-mpɕɤr ci pjɤ-ŋu.
tɕendɤre iɕqha, mɯntoʁ ra ɯ-tɯ-tʂɯβ, 
ɕoʁɕoʁ kɯ mɯntoʁ ra ɲɯ-sɯβze ɲɯ-qri ra pjɤ-spa.
tɕendɤre kɤ-rɤrɤt cho kɤ-rɤβzjoz nɯra, 
jɯɣi kɤ-ndɯn nɯra wuma ʑo pjɤ-rga.
tɕendɤre saβde-pɤrme thɯ-azɣɯt tɕendɤre,
zhu yingtai nɯ kɯ, nɤkinɯ, "tɤt-tɕɯ tu-nɯɕpɯz-a tɕe, nɤkinɯ, hangzhou nɯnɯtɕu kɯ-rɤβzjoz ju-ɕe-a ra" ɲɤ-sɯso.
tɕendɤre ɯ-mu ɯ-wa ni kɯ nɯsthi mɯ-pjɤ-nɤla-ndʑi tɕe tɕe nɯ "a-tɤ-nɤla-ndʑi ra" kɤ-sɯso kɯ, nɤʀinɯ,
tɤ-tɕɯ ɯ-ŋga ɕ-to-ŋga.
tɤ-tɕɯ ɯ-ŋga ɕ-to-ŋga qhendɤre, nɤkinɯ /ɯ-ŋgɯ loɕe/
jɯɣi ɯ-sɤ-ta kha nɯtɕu jo-ɕe,
tɕendɤre nɯtɕu pjɤ-k-ɤsɯ-rtoʁ-ci.
(ki ku-pe-a ma, ɲɤ-nɯjmɯt-a).
=====
tɕendɤre nɯtɕu tɤ-tɕɯ ɯ-ŋga to-ŋga qhe, nɯtɕu jɯɣi pjɤ-k-ɤsɯ-rtoʁ-ci.
tɕe ɯ-jaʁ nɯtɕu jɯɣi kɯ-jɯ-jaʁ ci ʑo pjɤ-k-ɤsɯ-ndo-ci tɕe rcanɯ,
/maka/ koŋla ʑo, nɤki, ɯ-sɯm kɤ-χtɤt ʑo /pjɤ/ pjɤ-k-ɤsɯ-ndɯn-ci. (200)
tɕe toʁde tɕendɤre iɕqha nɯ, zhu yuanwai chonɤ ʁzɤmi lo-ɣi-ndʑi, 
kha ɯ-ŋgɯ nɯtɕu lo-ɣi-ndʑi tɕe, 
tɕendɤre nɯtɕu tɕe tɤtɕɯpɯ ndʑi-mɤ-kɤ-nɯfse ci pjɤ-rɤβzjoz,
nɯtɕu jɯɣi pjɤ-k-ɤsɯ-ndɯn-ci 
tɕendɤre lo-ɕe-ndʑi tɕe, 
"nɤʑo ɕɯ ra nɯ-tɕɯ, ɕɯ ra nɯ-rɟit tɯ-ŋu?" to-ti-ndʑi.
tɕeri zhu yingtai kɯ, ku-rtoʁ tɕe tɕendɤre, "a-mu a-wa ni kɤ-nɯβlu pjɤ-cha-a" ɲɤ-sɯso rcanɯ, wuma ʑo ɲɤ-rga tɕe,
sɤz-nɤrɯre ʑo kɯ ɯ-rte ra pjɤ-mɟa.
tɕendɤre ɯ-kɤrme ra to-nɯɬoʁ tɕe,
"a-mu, a-wa, aʑo ɕti-a" nɯra to-ti.
tɕe nɯ zhu yuanwai chondɤre ɯ-rʑaβ ni, kɯ nɤki, pa-mto-ndʑi tɕe,
ɲɯ-nɤre-ndʑi ri pjɤ-maʁ, ɲɯ-ɣɤwu-ndʑi ri kɯ-maʁ kɯ-fse ɲɤ-k-ɤβzu-ci.
tɕendɤre zhu yingtai kɯ ɯ-wa ɯ-jaʁ ko-ndo tɕe,
to-znɤlɯli ʑo to-ti tɕe, "a-wa aʑo hangzhou tɕe kɯ-rɤβzjoz ɲɯ-ɕe-a tɕe, /ɯ-ɲɯ-pe?/" to-ti./ ɯ́-jɤɣ" nɯra to-ti.
tɕeri zhu yuanwai ɯ-ku ɲɤ-sɤrlɤrlɤɣ,
ki to-stu ɯ-ku ɲɤ-sɤrlɤrlɤɣ tɕe, nɤki,
"ŋotɕu zɯ, tɕheme ɯ-pɕi kɯ-ɕe, ɕɯ-kɯ-rɤβzjoz pɯ-tɯ-sɯz?" to-ti ɲɯ-ŋu. (320)
"nɯ kɯ-fse me" to-ti ɲɯ-ŋu.
tɕeri, mɤʑɯ pɯpɯŋu nɤ, nɤki, nɯtɕu iɕqha, slɤβkhaŋ nɯ kɯ tɕe, tɕheme slama ndɤ maka mɤ-wum" to-ti ɲɯ-ŋu.
tɕeri "a-wa, aʑo, nɤkinɯ, tɤ-tɕɯ tu-nɯɕpɯz-a tɕe tɕe, 
tɕheme ɯ-ŋga aj mɯ-tu-ŋge-a kɯ tɤ-tɕɯ ɯ-ŋga tu-ŋge-a tɕe tɕe nɤki, 
tɕe ndʑiʑo kɯnɤ pjɯ-ta-nɯβlu-ndʑi ɲɯ-cha-a ɕti tɕe,
tɯrme ra ndɤre kɤ-nɯβlu cha-a ɕti tɕe mɤ́-wɣ-sɯχsal-a-nɯ" to-ti.
tɕe nɯ zhu yuanwai kɯ, "nɯ ndɤre maka mɯ́j-pe" ɲɤ-sɯso ri,
zhu yingtai maka ʑo mɯ-pjɤ-khɯ tɕe, maka "ju-ɕe-a ra" ntsɯ to-ti.
tɕe kɯ-maqhu tɕe tɕe to-nɤla pjɤ-ra.
to-nɤla pjɤ-ra tɕe tɕendɤre zhu yingtai kɯ, nɤkinɯ, /tɤ-tɕɯ/
kɯki kɯ-βʁa ra ɣɯ nɯ-rɟit tɤ-tɕɯ ɣɯ ɯ-ŋga ɯ-ɕpɯz ra to-βzu to-ŋga tɕe tɕendɤre,
kha ɲɤ-βde tɕe kɯ-rɤβzjoz jo-ɕe.
tɕendɤre tʂu jɤ-ari tɕendɤre iɕqha nɯ, li nɤki, hangzhou kɯ-rɤβzjoz kɯ-ɕe ɣɯ, tɤ-kɯ-rɤŋgat ɣɯ liang shanbo nɯ ɲɤ-k-ɤtɯɣ-ci.
liang shanbo nɯ ɲɤ-k-ɤtɯɣ-ci tɕe tɕendɤre,
wuma ʑo ndʑi-khɤcɤl ra pjɤ-ndʐɯz tɕe (430)
tɯtɯrca jo-ɕe-ndʑi.
tɕendɤre kɤndʑɯxtɤɣ ra to-nɯpa-ndʑi.
tɕe jo-ɕe-ndʑi tɕe tɕendɤre iɕqha nɯ, liang shanbo nɯ zhu yingtai sɤz ʁnɯ-pɤrme pjɤ-wxti.
tɕendɤre nɤkinɯ, tɤ-pi tu-ʑɣɤpa pjɤ-ŋu. (445)
/tɕe zhuyingtai kɯ, nɤkinɯ iɕqha nɯ, kha tɕe, nɤkinɯ, tɤ-rɟit, nɤkinɯ, /pjɯs/ pjɯ-ɤʑɯrja-nɯ tɕe kɯngɯt pjɤ-tu ma tɕe,/ 
tɤ-rɟit kɯngɯt tɤ-scit-nɯ tɕe tɕe ɯʑo kɯngɯt nɯ pjɤ-ŋu tɕe tɕendɤre,
"九弟 jiudi" a-tɤ-tɯ-ti" to-ti. nɤki liang shanbo ɯ-ɕki.
ʁnɯz nɯnɯ tɯtɯrca /kɯsɤs/ tɤrga tɤle kɯ ʑo jo-ɕe-ndʑi tɕe,
kɯ-rɤβzjoz jo-ɕe-ndʑi.
tɕendɤre zhu yingtai cho liang shanbo ni, nɤki, slɤβkhaŋ nɯtɕu jɤ-azɣɯt-nɯ tɕe sloχpɯn ɲɤ-ɕar-ndʑi,
tɕe sloχpɯn kɯ, nɤkinɯ, zhuozi tɯ-rdoʁ ɯ-taʁ kɯ-rɤβzjoz ɲɤ́-wɣ-znɤtɯɣ-ndʑi. (535 par hasard?)
tɕe ɕɤr tɕe li tɯtɯrca ku-kɯ-rŋgɯ, chuang tɯ-rdoʁ ɯ-taʁ ku-kɯ-rŋgɯ ɲɤ́-wɣ-znɤtɯɣ-ndʑi.
tɕendɤre nɯnɯ ʁnɯz nɯnɯ, /tɯmtɕi chonɤ ɕɤr/ tɤte tɯsɲi ɲɯntaʁ nɯ, tɕendɤre tɯtɯrca ntsɯ pjɤ-ɕti-ndʑi tɕe, 
wuma ʑo kɤndʑɯβzaŋsa kɯ-pe ɲɤ-k-ɤpa-ndʑi.
tɕendɤre zhu yingtai kɯ, nɤki, "liang shanbo nɯ kɯ aʑo tɕheme kɯ-ŋu nɯ a-mɤ-pɯ́-wɣ-sɯχsal-a" ɲɯ-sɯsɤm pjɤ-ŋu tɕe tɕendɤre iɕqha,
jɯɣi ɯ-fkɯm, ɕoʁɕoʁ rgɤm nɯnɯ, kɯ ndʑi-pɤrthɤβ nɯnɯtɕu, nɤki, ɲɤ-sɯ-qɤt. (610)
ndʑi-sɤ-rŋgɯ ɯ-pɤrthɤβ nɯtɕu ɲɤ-sɯ-qɤt.
tɕendɤre, nɤki, ɕoʁɕoʁ rgɤm nɯ ɯ-taʁ, nɯ jɯɣi ɣɯ ɯ-rgɤm ɯ-taʁ nɯtɕu rcanɯ, tɯ-ci kɯ-mtshɯ-mtshɤt ʑo tɯ-sɤlaŋphɤn to-rku tɕe ɲɤ-ɣɤntaβ.
tɕendɤre, nɤki, to-ti tɕe, 
"a-pi nɤʑo kɤ-tɯ-rŋgɯ tɕe, wuma ʑo, nɤki, stu a-kɤ-tɯ-rŋgɯ je, (636)
ɯ-grɤl kɯ-me a-mɤ-nɯ-tɯ-nɤmbɣaʁlaʁ a-mɤ-nɯ-tɯ-mɯnmu ma 
tha kɯki tɯ-ci ki a-mɤ-pɯ-jit ma mɤ-pe" to-ti.
tɕendɤre aʑo laoshi ɯ-ɕki ta-ndʑɯ tɕe rcanɯ, koŋla ʑo ta-znɯtɕhɤl" to-ti (650)
tɕendɤre liang shanbo kɯ, nɤkinɯ, nɯ wuma ʑo ɯ-kɤ-ti nɯ /ɲɯ-sɤre ɲɤ-sɯso/ ɲɯ-sɤmtshɤr ɲɤ-sɯso. (700)
tɕeri, iɕqha nɯ, zhu yingtai nɯnɯ koŋla ʑo ɯ-ʁi tu-nɯrtsi pjɤ-ɕti tɕe tɕe "ɣa" to-ti.
tɕendɤre liang shanbo kɯ, /kɯfse/  kɯ-pɯ-pe ʑo ku-rŋgɯ maka ʑo mɯ-ɲɯ-mɯnmu pjɤ-ŋu.
tɕendɤre nɯ ntsɯ pjɤ-fse tɕe zhu yingtai tɕheme kɯ-ŋu nɯ maka mɯ-pjɤ-sɯχsɤl.
tɕendɤre nɤkinɯ, χɕitka ɲɤ-ɕqhlɤt, stonka jo-ɣi, tɕe χsɯ-xpa ɲɤ-ɕqhlɤt.
tɕendɤre ndʑi-tɯ-βzjoz ɣɯ ɯ-tɤrʑaʁ ra to-mtshɤt tɕe tɕe, (735 tokɤrɕoci?)
nɤkinɯ, ndʑi-laχtɕha kɤ-sɤpɯpa, tɕe laoshi ɯ-ɕki kɤnɤβdi ɕɯ-kɤ-ti nɯnɯra, tɕe kha kɤ-nɯɕe nɯra to-mda.
tɕendɤre iɕqha nɯ, tɯtɯrca χsɯ-xpa pjɤ-rɤβzjoz-ndʑi tɕe koŋla ʑo (χsɯ-xpa?) kɯ-thɤr ʑo pjɤ-rɤβzjoz-ndʑi tɕe (750)
tɕendɤre zhu yingtai nɯnɯ, kɯ koŋla ʑo nɤki liang shanbo nɯ ɲɤ-nɤntshi.
tɕe wuma ʑo ɲɤ-nɯrga tɕe liang shanbo kɯnɤ, tɕe iɕqha nɯ, 
zhu yingtai nɯ tɕheme kɯ-ŋu nɯ maka mɯ-pjɤ-sɯχsɤl.
tɕeri li wuma ʑo pjɤ-nɯrga ɲɯ-ŋu.
tɕendɤre zhu yingtai kɯ, nɤkinɯ, kɤ-nɯɕe tɤ-mda tɕe tɕendɤre, 
liang shanbo, nɤkinɯ, liang shanbo kɯ "ɕɯ-ta-lɤt ra" to-ti,
"kha mɤɕtʂa ɣɯ-ta-lɤt ra" to-ti tɕe, (830 ɕɯ- ɣɯ-)
tɕe zhu yingtai kɯ, iɕqha nɯ, liang shanbo nɯ wuma ʑo kɤ-nɯrga ɯ-skɤt nɯra nɯtɕu tɕe to-βzu. (840 ɯskɤt toβzu)
/tɕe nɯra to-βzu ri, / "tu-βze-a ra" ɲɤ-sɯso ri, iɕqha nɯ, 
li mɯ-pjɤ-nɯɣɯti.
tɕendɤre nɯɕɯmɯma kɤ-ti /mɯ-pjɤ-nɤ/ mɯ-pjɤ-nɤtsa tɕe tɕendɤre, nɤkinɯ, ɯ-χpi ko-ta. (855)
tɕendɤre ɯ-χpi ko-ta tɕe, 
liang shanbo ɯ-sɤ-ʁjɯ-ʁjit to-βzu (905 construction)
tɕendɤre cɯβloʁ ci ɣɯ ɯ-rkɯ zɯ jo-zɣɯt-ndʑi.
tɕe nɯtɕu zhu yingtai kɯ tɯ-ci ɯ-ŋgɯ nɯtɕu e 鹅 tɯ-tɕha pjɤ-tu-ndʑi tɕe, chɤ-nɯrɤɣo.
tɕe rɤɣo chɤ-βzu tɕe, nɤki, iɕqha nɯ,
taʁ zɯ zgo ci ɣɤʑu, pa zɯ zgo ci ɣɤʑu, cɯβloʁ ɯ-ŋgɯ nɯtɕu, nɤkinɯ,
e tɯ-tɕha ɣɤʑu tɕe, kɯ-mɤku e nɯnɯ kɯ "ka ka ka" tu-ti pjɤ-ŋu,
kɯ-maqhu nɯnɯ kɯ...
kɯ-mɤku nɯnɯ, iɕqha phu e nɯ kɯ "ka ka ka" tu-ti pjɤ-ŋu,
kɯ-maqhu nɤki, e mu nɯ kɯ "a-pi" tu-ti pjɤ-ŋu to-ti.
tɕe jiao gege to-ti ɲɯ-ŋu.
tɕeri, liang shanbo nɯnɯ wuma ʑo nɯra kɯ-fse kɯ-ldɯm ci pjɤ-ɕti qhe, maka mɯ-pjɤ-tso. (1000)
tɕendɤre nɯ sɤznɤ "tɤ-mbɣom wo, ɕe-tɕi" nɯra to-ti.
tɕendɤre zhu yingtai kɯ li rɤɣo chɤ-βzu tɕe, 
rɤɣo kɤntɕhɯ chɤ-βzu tɕe, tɕendɤre kɤ-ɤnɤntshɯntshi kɤ-ɤnɯrgɯrga nɯra ɣɯ ɯ-rɤɣo ra chɤ-βzu.
tɕeri liang shanbo nɯ nɯtɕu kɯnɤ mɯ-pjɤ-tso.
kɯ-maqhu tɕe tɕendɤre, zhu yingtai ɯ-kɤpa ɲɤ-me tɕe to-ti tɕe,
"nɤʑo ndɤre maka, wuma ʑo e kɯ-khe ci ɲɯ-tɯ-ŋu" to-ti ɲɯ-ŋu.
tɕendɤre kɯki ʑɤni, nɤki, ci ci pjɤ-rɯkhɤcɤl-ndʑi ɯ-khɯkha ju-ɕe-ndʑi pjɤ-ŋu tɕe,
tɕendɤre kɤ-ɤscɯsco ntsɯ nɯ, shibali, gongli sqarcat ʑo jo-ɕe-ndʑi, (1040)
tɕe nɯtɕu kóʁmɯz nɤ, nɤki, sɤz-nɤjɯja ʑo ɲɤ-nɯ-ɴɢɤt-ndʑi.
tɕendɤre kɤ-nɯ-ɴɢɤt tɤ-mda tɕe, zhu yingtai kɯ liang shanbo ɯ-ɕki to-ti tɕe, 
"a-pi, aʑo a-kha zɯ, nɤkinɯ, a-ʁi tɕhemɤpɯci tu tɕe, ɯ-ʁzɯɣ nɯra aʑo wuma ʑo fse,
tɕendɤre nɤ-rʑaβ a-pɯ-ŋu ɯ-ɲɯ-tɯ-sɯsɤm nɤ, ʑatsa kha a-jɤ-tɯ-ɣi tɕe a-ɣɯ-tɤ-tɯ-the" to-ti ɲɯ-ŋu. /to-ti/
tɕe liang shanbo kɯ pa-mtshɤm tɕendɤre, "ɲɯ-pe, wuma ʑo ɲɯ-pe" to-ti.
tɕe to-nɤla tɕe tɕe zhu yingtai /kɯ/, nɤki, kha /ju-ɣi-a/ ju-ɣi to-nɤla tɕe, li wuma ʑo ɲɤ-rga (1130)
tɕendɤre zhu yingtai kha jɤ-azɣɯt tɕe ɯ-wa nɯ kɯ, nɤki, tɕheme ɯ-ŋga to-ʑŋga.
tɕendɤre, tɕe tɕheme ɯ-ŋga to-ʑŋga tɕe, tɕendɤre ɯ-pɕi ju-ɕe mu mɯ-pjɤ-nɤla. (1140)
ɯ-pɕi maka mɯ-ju-sɯxɕe pjɤ-ŋu tɕe tɕe tɕeri,
kɯ-dɤn mɯ-to-tsu ma tɕe ɯ-xing ma kɯ-ŋu tɯ-tɯpɯ ɣɯ, wuma ʑo li kɯ-mɤɕi ci kɯ-βʁa ci kɯ, nɤki, zhu yingtai ɯ-kɯ-thu jo-ɣi.
tɤ-rʑaβ ɯ-kɯ-thu jo-ɣi tɕe tɕendɤre, 
zhu yuanwai nɯ kɯ zhu yingtai nɯra ɣɯ nɯ-rʑaβ ɲɤ-kho.

