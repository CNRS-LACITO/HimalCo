kɯki luban 鲁班
luban nɤkinɯ iɕqha, laχɕi ɯ-kɯ-βzoz kɤ-ti ɲɯ-ŋu.
luban nɯnɯ kɯɕɯŋgɯ iʑo zhongguo ɣɯ wuma ʑo, nɤki, ɕoŋβzu kɯ-mkhɤz kɤ-pa pjɤ-ŋu.
wuma ʑo pjɤ-mkhɤz.
tɕe iɕqha nɤki, rɟaŋsoʁ nɯ, nɯnɯ kɯ ɲɤ-βzu ɲɯ-ŋu, ɲɤ-sɤβzu ɲɯ-ŋu. (020)
rɟaŋsoʁ nɯnɯ /kɤ/ kɤ-sɤβzu nɯ,iɕqha, xɕaj nɯnɯ ɣɯ ɯ-rkɯ nɯnɯ, ɯ-ɕɣa kɯ-fse tu loβ, 
wo nɯnɯ ku-χpjɤt tɕe nɯnɯ kɯ tɯ-jaʁ pjɯ-qraʁ wuma ʑo... pjɤ-cha tɕe tɕe,
nɯnɯ ku-χpjɤt tɕe tɕendɤre rɟaŋsoʁ ɲɤ-βzu, ɯʑo kɯ nɯnɯ to-βzu ɲɯ-ŋu.
faming tɤ-kɯ-βzu luban nɯ ɲɯ-ŋu.
tɕe nɯnɯ kɯ-fse nmnɯ luban pjɤ-ŋu tɕe,
luban ɯ-lɯz pɯ-xtɕi nɯtɕu tɕe, nɤkinɯ,
"laχɕi ci pjɯ-βzjoz-a, thɯci a-kɤ-spa ci a-pɯ-tu ɲɯ-ra" ɲɤ-sɯso.
tɕendɤre zhongnanshan 终南山 kɤ-ti nɯnɯ, zgo ci pjɤ-tu tɕe, nɯnɯtɕu kɯ-rɤβzjoz jo-ɕe.
tɕe nɯtɕu jɤ-ari tɕe wuma ʑo pjɤ-ɴqa nɤ́ma, nɤkinɯ, (100)
tɕendɤre ɯ-ɣi ra, ɯ-jilco ra, nɯra ɲɤ-βde tɕe,
mbro to-nɯmbrɤpɯ tɕe, nɤkinɯ
mbro to-nɯmbrɤpɯ tɕe, zgo kɯngɯsqangɯt jo-pɣaʁ.
tɕendɤre nɤkinɯ li tɯ-ci kɯngɯsqangɯ-ldʑa /ko-pɣaʁ/ ko-ɕe. (120)
tɕendɤre mbro kɯnɤ kɯngɯsqangɯt to-sɤndu pjɤ-ra.
matɕi ci mɯ-nɯ-cha tɕe, ci ntsɯ ɲɤ-ɕar.
tɕe nɯnɯ tɕe pjɤ-ɴqa nɤ́ma,
zgo kɯngɯsqangɯt ko-pɣaʁ, tɯ-ci kɯngɯsqangɯ-ldʑa /ko/ ko-nɯɬoʁ, tɕendɤre mbro nɯ  kɯngɯsqangɯt to-sɤndu pjɤ-ra.
140
