tɕe rɤjndoʁ nɯnɯ, nɤkinɯ iɕqha nɯ,
rasti ɯ-taʁ nɯtɕu pjɯ́-wɣ-phɯt tɕe ɲɯ́-wɣ-sɤkɤlɤt tɕe, 
nɯ nɯ-kɯ-ɤkɤlɤt nɯnɯ rɤjndoʁ ɯ-pɕoʁ, nɯnɯ pjɯ-kɤ-ʁndzɤr nɯnɯ, nɤkinɯ, ɲɯ-kɤ-ɟar rmi.
nɯnɯ nɯ́-wɣ-ɟar ri tɕe tɕendɤre iɕqha,
rɤjndoʁ pɯ-kɤ-phɯt nɯnɯ tú-wɣ-rɤβʑɯβʑar tɕe tɕe, (015)
wuma mɯ-pjɯ́-wɣ-sɤkɤlɤt tɕe tɕe tú-wɣ-rɤβʑɯβʑar tɕe,
ɯnɯnɯ nɯ tú-wɣ-sɯɣrom, 
tɕe nɯnɯ nɯ-rom tɕe tɕendɤre khon kú-wɣ-ta.
khon kú-wɣ-ta tɕe tɕendɤre, 
nɯ-khon kɤ-kɤ-ta nɯnɯ kɤ-smi ri tɕe, tɕe chɯ́-wɣ-ndza tɕe chi tɕe nɯ lazɣi rmi. (030)
lazɣi rmi tɕe iɕqha nɤki, 
nɤki, li rɤjndoʁ nɯnɯ, rɤjndoʁ kɯ-ndɯβ tsa nmra kú-wɣ-sqa tɕe tɕe, kɤ-smi tɕe chɯ́-wɣ-ɣɯri.
chɯ́-wɣ-ɣɯri tɕe /tuwɣɕ/ nɤki, tú-wɣ-ɕɯɴqoʁ tɕe tɕe tɤ-rom tɕe tɕe,
nɯnɯ tú-wɣ-ndza tɕe ɯ-tɯ-rko sɤre ʑo ri, 
daltsɯtsa ɲɯ́-wɣ-nɤŋkɯŋka tɕe 
nɯnɯ tu-kɤ-ndza nɯ, nɤki, rɤjndoʁ kɯ-ndɯβ kɤ-kɯ-smi chɯ-kɤ-ɣɯri, nɯnɯ kamda rmi. (100)
