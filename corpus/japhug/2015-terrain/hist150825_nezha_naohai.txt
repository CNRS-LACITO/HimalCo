kɯki χpi ci ɣɤʑu tɕe, nezha kɤ-ti ci tɤ-pɤtso ci pjɤ-tu tɕe,
nezha nɯnɯ, iɕqha rɟɤmtshu ɯ-ŋgɯ tɕe kɯ-ɣɤtɕɯqaʁ pjɤ-ɕe kɤ-ti ɲɯ-ŋu. (0005)
tɕe nɤki nɯnɯ, nɯnɯ ɣɯ, nɤkinɯ, 
shangzhou kɤ-ti nɯ kɯɕɯŋgɯ tɕe nɯnɯ nɤki, tɤ-rʑaʁ nɯ, nɯ ɣɯ ɯ-rmi ci pjɤ-tu tɕe,
shangzhou pjɤ-rmi tɕe, nɯ ɯ-raŋ nɯtɕu pjɤ-ŋu kɤ-ti ɲɯ-ŋu.
tɕe nɯnɯtɕu tɕe, iɕqha nɯ, Chentangguan 陈塘关 kɤ-ti nɯtɕu pjɤ-tu tɕe,
ɯnɯnɯtɕu, iɕqha nɯ, nɯnɯra ʁmaʁ, ʁmaʁ pjɤ-ŋu tɕe,
nɯnɯra ɣɯ nɯ-ŋgumdʑɯɣ nɯ Li Jing 李靖 pjɤ-rmi.
tɕe Li Jing ʁzɤmi ni, nɤkinɯ, kɯ-mɤku ndʑi-rɟit ʁnɯz to-tu tɕe,
nɯ-tɕɯ?? χsɯm tu-tu pjɤ-ŋu tɕe, (0040)
ɯ-rʑaβ nɯ ɯ-skhrɯ mɯ-ɲɤ-βdi ri, nɤki,
χsɯ-xpa cho kɯtʂɤ-sla mɤɕtʂa mɯ-chɤ-rɤrɟit.
ɯ-skhrɯ mɯ-nɯ-βdi nɤ χsɯ-xpa cho kɯtʂɤ-sla to-tsu mɤɕtʂa mɯ-chɤ-rɤrɟit.(055 tɤ-tsu?)
tɕendɤre nɤkinɯ, thɯ-rɤrɟit ʑo tɕe tɕendɤre maka ɕa ci, kɯ-ɤrtɯm ci zɟɤɣzɟɤɣ chɤ-lɤt.
tɕendɤre nɯ zɟɤɣzɟɤɣ kɯ-pa nɯ chɤ-lɤt tɕe,
iɕqha li jing nɯ wuma ʑo pjɤ-nɤscɤr.
"wo tɕhi ɯ-skɤt ci ku-nnɯ-ŋu kɯ, kɯki ndɤre maka, ɬɤndʐi kɯ-fse ci
maka mɤ-kɯ-pe chɤ-sci ɲɯ-ɕti" ɲɤ-sɯso.
tɕendɤre iɕqha nɯ, mdaʁʑɯɣ nɯ to-joʁ tɕe, 
iɕqha ɕa kɯ-ɤrtɯm nɯ ɯ-taʁ pjɤ-lɤt.
tɕe pjɤ-lɤt tɕe tɕeri, pjɤ-phaʁ tɕe tɕeri, nɯ ɯ-ŋgɯ nɯtɕu nɤkinɯ, 
tɤ-pɤtso, tɤtɕɯpɯ ci kɯ-sɤjndɯ-jndɤt ʑo ɲɤ-nɯɬoʁ.
tɕe ɲɤ-nɯɬoʁ tɕe, nɯnɯ tɤtɕɯpɯ nɯnɯ ɯ-rŋa ra ɲɯ-wɣrum ʑo tɕe,
maka ɲɯ-mpɯ ʑo kɯ-fse tɕe, wuma ɲɯ-sɤjndɤt" to-ti.
ɯ-jaʁ χcha nɯtɕu, χcha ɣɯ ɯ-ʁla nɯtɕu, nɤki, χsɤr ɯ-zgroʁ ci pjɤ-k-ɤrku-ci,
ɯ-phoŋbu nɯtɕu, nɤkinɯ, raz, nɤkinɯ, 
raz /thɯkɤ/ thɯ-kɯ-ɤrɤfɕɯfɕɤt kɯ-ɣɯrni ci, nɤkinɯ, pjɤ-k-ɤz-nɤqhɤwɯr-ci. (150 kɤrɤfɕɯfɕɤt)
tɕendɤre ɯ-thoʁ pjɯ-tɯ-zɣɯt ʑo tɕe, ɯ-xɕɤt tɯ-tu ʑo ɲɤ-nɤre.
"hahaha" ʑo to-ti ɲɤ-nɤre tɕe aʁɤndɯndɤt ʑo tu-nɤrɟɯrɟɯɣ pjɤ-cha.
tɕendɤre, nɯ tɕe tɕe tɕendɤre, tɤ-wa nɯ, li jing wuma ʑo pjɤ-nɤscɤr ɲɤ́-wɣ-znɯcaχto ʑo, 
"kɯki, nɤkinɯ, ɬɤndʐi tɕhi a-pɯ-ŋu kɯ (220)
nɯ sɤznɤ wuma ʑo tɤtɕɯpɯ kɯ-pe, kɯ-nɤrko, kɯ-mpɕɤr ci ɲɯ-ŋu" to-ti.
tɕendɤre kɯki pɯ-pɯ-ŋu nɤ, lingzhuzi 灵珠子 kɤ-ti fsraŋma ci ɣɤʑu tɕe, 
ɯnɯnɯ /ɣɯto/ to-mkhroŋ ɲɯ-ŋu kɤ-ti ɲɯ-ŋu.
nɯʑora nɯ-ɕki ɣɯ-to-mkhroŋ ɲɯ-ŋu. (230 cisloc?)
tɕendɤre iɕqha nɯ, ɯ-βri iɕqha, χsɤrzgroʁ nɯnɯ qiankunquan 乾坤圈 kɤ-ti tɕe, nɯnɯ zgroʁ nɯ ɯ-rmi ɲɯ-ŋu, qiankunquan ɲɯ-rmi tɕe,
tɕendɤre, iɕqha, raz nɯnɯ, kɤ-rtɤβ nɯnɯ, kɤ-nɤqhɤwɯr nɯnɯ, 
huntianling 混天綾 kɤ-ti nɯ pjɤ-ŋu tɕe, nɯ raz nɯ ɲɯ-ŋu tɕe,
nɯnɯ ʁna tɕi maka, ʑɯŋkhɤm ɯ-ku tɕe wuma ʑo tɯrɟɯ kɯ-sna, kɯ-ʑru pjɤ-ŋu, tɯ-jaʁ mɤ-kɯ-ɣi.
nɯ kɯ-fse pjɤ-ɕti.
tɕendɤre nɯnɯ tɤ-sci ɯ-fsosŋi tɕe tɕendɤre, nɤki,
taiyi zhenren 太乙真人 kɤ-ti ci pjɤ-tu,
nɯnɯ ɯ-sloχpɯn tsa kɯ-nɤβzɯβzu pjɤ-ŋu tɕe, jo-ɣi tɕe nɤki, (320)
li jing ɯ-ɕki, "kɯki nɤ-tɕɯ ki aʑo a-slama a-pɯ-ŋu ra" to-ti.
tɕendɤre li jing tɕe, 
ɯ-rmi to-tɕɤt tɕe nezha to-sɤrmi.
tɕendɤre nezha to-sɤrmi tɕe li jing kɯ to-nɤla.
tɤ-wa nɯ kɯ to-nɤla tɕe,
tɕendɤre tɤ-rʑaʁ nɯ tɯ-sŋi sɤz tɯ-sŋi ntsɯ ɲɤ-ɕqhlɤt.
tɕendɤre nezha nɯnɯ kɯɕnɯ-pɤrme chɤ-zɣɯt.
tɕe tɯ-sŋi tɕe tɕendɤre, tɤŋe ɯ-tɯ-pe pjɤ-sɤre ʑo, wuma ʑo pjɤ-mpja.
tɕendɤre nezha nɯnɯ tɯ-ci ɯ-rkɯ nɯtɕu, tɯ-ci chɯ-kɯ-ɕe ci pjɤ-tu tɕe, 
nɯ ɯ-rkɯ nɯtɕu jo-ɣi ɯ-ŋga ra ɲɤ-nɯ-tɕɤt.
ɯ-ŋga ra ɲɤ-tɕɤt tɕe tɕendɤre, 
tɯ-ci ɯ-rkɯ tɕe rdɤstaʁ ci pjɤ-tu tɕe, nɯ ɯ-taʁ nɯtɕu pjɤ-k-ɤmdzɯ-ci.
tɕendɤre iɕqha nɯ, ɯ-βri iɕqha, raz /tɤ/ pɯ-kɤ-rtɤβ pɯ-kɤ-znɤqhɤwɯr nɯ, nɤkinɯ, pjɤ-mɟa tɕe, 
tɯ-ci ɯ-ŋgɯ nɯtɕu, nɤkinɯ, pjɯ-ɣɤle tɕe, tɕendɤre ɯ-βri pjɯ-nɯ-χtɕi pjɤ-ŋu.
tɕendɤre, tɕeri maka mɯ-pjɤ-tso ma ɯkɯki nɤkinɯ, raz nɯ pa-ɣɤla tɕe tɕendɤre,
nɯnɯ tɯ-ci chɯ-kɯ-ɕe nɯ, iɕqha nɯ, donghai kɤ-ti rɟɤmtshu nɯtɕu, 
ɯ-rkɯ nɯtɕu chɯ-zɣɯt pjɤ-ŋu.
tɕendɤre nezha kɯ kɯki, wuma ʑo rɟɯtɕɯn kɯki tɯ-ci ɯ-ŋgɯ pa-ɣɤla tɕe,
tɯ-ci ra lonba ɲɤ-zɣɯrni.
ɲɤ-zɣɯrni tɕe tɕendɤre li, 
nezha nɯ kɯ li ci, kɯki to-stu ɲɤ-sɤqhlɯβlɯβ ri, nɤkinɯ,
iɕqha tɯ-ci nɯ chɯ-kɯ-ɕe nɯnɯ, 
kɤ-ɣɤdzɯlɯt to-ʑa.  
tɕendɤre kɤ-ɣɤdzɯlɯt to-ʑa tɕe, nɤkinɯ,
ɲɤ-ɣɤdzɯlɯt tɕe tɕe mɤʑɯ ɲɤ-sɤqhlɯβlɯβ ri,
iɕqha rɟɤmtshu nɯ kɯnɤ ʑo ɲɤ-zmɯnmu.
ɲɤ-zmɯnmu tɕe tɕendɤre, 
nɯ ɣɯ donghai ɯ-ŋgɯ iɕqha, rɟɤmtshu ɣɯ nɯ-rɟɤlpu nɯnɯ, nɤki, aoguang pjɤ-rmi.
tɕe aoguang pjɤ-rmi tɕe tɕendɤre, 
tɯ-ci ɯ-ŋgɯ iɕqha, tɯ-ci ɣɯ ɯ-ŋgɯ, 
ɯʑo ɯ-rɟɤlsa nɯtɕu /pɯ/ ku-o<nɯ>mdzɯ pjɤ-ɕti ri, 
tɕe ɲɯ-sɤŋo tɕe, ku-rtoʁ tɕe nɤki, 
sɤtɕha ra, kha ra lonba ʑo pjɤ-mɯnmu.
tɕendɤre, nɤki, yecha ci pjɤ-tu tɕe, 
ɕɤr kɯ-nɤŋkɯŋke ɯ-spa ɯ-ʁjoʁ pjɤ-ŋu ma,
nɯnɯ ligen kɯ-rmi nɯnɯ, ɯ-ɕki "ʑ-nɯ-nɤrɯra tɕe tɕhi ɲɯ-ŋu kɯ?" to-ti. (555)
tɕendɤre ligen nɯnɯ, nɯnɯ mtshu ɣɯ ɯ-taʁ nɯtɕu to-ɬoʁ tɕe ɲɤ-nɤrɯra ri, 
iɕqha nezha nɯnɯ, pjɤ-mto tɕe, tɕendɤre ɯ-xɕɤt tɯ-tu ʑo to-ti tɕe,
"nɤʑo tɤ-pɤtso ki, tɕhi tu-tɯ-ndɤm ŋu?
maka, iʑora ji-rɟɤlsa, nɤkinɯ, rɟɤmtshu ɯ-qa rɟɤlsa nɯ kɯnɤ ʑo /ɲɤ/, nɤkinɯ, ɲɯ-tɯ-zmɯnme ɲɯ-tɯ-cha." to-ti. (605)
tɕendɤre nezha kɯ ɯ-ku to-joʁ ri, 
tɯ-ci ɯ-ŋgɯ nɯtɕu /ɯk/ ɯ-kɤrme ra kɯ-ɣɯrni, ɯ-rŋa ra kɯ-ɤrŋi ci, ɯ-ɕɣa, ɯ-ndzɣi nɯra kɯ-wxtɯ-wxti ʑo, ɬɤndʐi ci pjɤ-rɤʑi.
tɕendɤre ɯ-jaʁ nɯtɕu tɯ-rpa ci ra pjɤ-k-ɤsɯ-ndo-ci tɕe, tɕendɤre ɯ-kɤ-nɤmqe nɯ pjɤ-ŋu.
tɕendɤre nɤki, nezha kɯnɤ to-nɯjʁo tɕe, "fsapaʁ, nɤʑo tɕhi tɯ-ŋu?
tɯrme ɯ-skɤt kɤ-βzu ra ɯ-ɲɯ-tɯ-spe?" nɯra to-ti.
tɕendɤre ligen nɯ kɯ pjɤ-mtshɤm tɕendɤre,
li ɯ-sɯm tɕe wuma ɯ-mbrɯ pjɤ-ŋgɯ tɕe tɕendɤre, nɤkinɯ,
tɯ-ci ra ɲɤ-qɤt kɯ-fse tɕe to-mtsaʁ.
to-mtsaʁ tɕe tɕendɤre nɯnɯtɕu, nɤki, tɯ-ci ɯ-rkɯ nɯtɕu to-nɯɬoʁ tɕe,
tɕe tɯrpa nɯ to-joʁ tɕe tɕe nezha ɯ-taʁ nɯtɕu pjɤ-lɤt.
tɕeri nezha kɯ, nɤki, nɯnɯ jɤ-kɯ-ɣe nɯnɯ wuma ʑo kɯ-χɕu kɯ-nɯmdoʁ ci pjɤ-ɕti tɕendɤre, nɯɕɯmɯma ʑo ɲɤ-phɣo.
tɕe ɲɤ-ʑɣɤsɯɣlɯɣ tɕe, tɕe ɯ-jaʁ ɣɯ, ɯ-χsɤrzgroʁ nɯ chɤ-tɕɤt
tɕe nɯnɯ thɯ-kɤ-tɕɤt nɯ nɯɕɯmɯma ʑo, nɤkinɯ iɕqha nɯ, to-lɤt tɕe, nɤkinɯ,
yecha, ɕɤr kɯ-rɯru nɯnɯ ɣɯ ɯ-rnoʁ ra kɯnɤ ʑo jo-sɯntɕhɣaʁ (720)
tɕendɤre nɯnɯtɕu tɯ-ci ɯ-rkɯ nɯtɕu pjɤ-sat.
tɕendɤre nɤkinɯ, nɯ ɣɯ ɯ-rkɯ tɕi iɕqha, tɯ-ci ɯ-ŋgɯ xia kɯ-fse nɯnɯra, nɤkinɯ, nɯɕɯmɯma ʑo pjɤ-ɕe-nɯ tɕe,
nɯ-rɟɤlpu ɯ-ɕki ɕ-to-ti-nɯ tɕe, 
nɯnɯ yecha ligen nɯnɯ, tɤpɤtso kɯ-ŋɯ-ŋɤn ci ɣɤʑu tɕe, nɯ kɯ pa-sat to-ti-nɯ.
tɕe nɯ-rɟɤlpu nɯ aoguang nɯ kɯ pa-mtshɤm tɕe, 
ɯ-rŋa ra ɲɤ-k-ɤrŋi-ci ʑo tɕe tɕendɤre, wuma ʑo to-sɤmbrɯ tɕe, 
tɕe ɯ-rkɯ nɯtɕu ɯ-tɕɯ, nɤkinɯ, ɯ-tɕɯ χsɯm pjɤ-tu-nɯ tɕe, kɯ-xtɕi nɯ kɯ, nɤkinɯ, aobin pjɤ-rmi.
tɕe nɯ kɯ "a-wa, nɤki, aʑo ɕ-tu-ru-a" to-ti.
tɕendɤre "aʑo ɕ-tu-ru-a tɕe, kɯki tɤ-pɤtso ki kú-wɣ-ndo tɕe nɯ ɕti" to-ti.
tɕendɤre aobin kɯ kɤ-ti tu-tɯ-sthɯt ʑo tɕe /tɯci/
tɯ-ci ɯ-taʁ to-nɯɬoʁ tɕe, 
tɕe nezha nɯ cho kɤ-ɤnɯmqaj to-ʑa-ndʑi tɕe, /ndʑɯ/
tɕe tɤ-anɯqaj-ndʑi nɤ tɤ-anɯqaj-ndʑi tɕe nezha to-sɤmbrɯ tɕe (830 tonɯmqajndʑi?)
nɯɕɯmɯma iɕqha, huntianling tu-ti iɕqha, raz nɯnɯ nɤkinɯ, 
longwang ɣɯ ɯ-tɕɯ nɯ ɯ-taʁ ko-βde.
ko-βde tɕe tɕendɤre nɯnɯ raz nɯnɯ tɕe, smi ʑo pjɤ-fse tɕe, 
nɤkinɯ, tɯ-mɯ ɯ-pa nɯ ɯ-qiɯ ʑo ɲɤ-zɣɯrni.
na-zɣɯrni tɕe tɕendɤre ɯ-pa nɯtɕu pɯ-ɣe tɕe tɕendɤre iɕqha, nɤki, 
longwang ɣɯ ɯ-tɕɯ nɯnɯ, nɤki, to-mphɯr, ɯ-taʁ to-k-ɤrtɯrtɤβ-ci tɕe to-mphɯr.
tɕendɤre nɯɕɯmɯma ʑo nezha kɯ nɯnɯ ta-mphɯr tɕe tɕe kɤ-mɯnmu mɯ-nɯ-cha ʑo tɕe tɕe, iɕqha,
longwang ɯ-tɕɯ nɯnɯ, iɕqha, nɯ-rɟɤlpu ɣɯ ɯ-tɕɯ nɯnɯ ɣɯ ɯ-mke ʑo ɯ-mi pjɤ-ta. pjɤ-rɤtɕaʁ.
tɕendɤre iɕqha, qiankunquan nɯnɯ χsɤrzgroʁ nɯnɯ, nɤkinɯ iɕqha,
rɟɤlpu ɯ-tɕɯ nɯ ɣɯ ɯ-ku ɯ-taʁ ʑo to-lɤt.
tɕendɤre rɟɤlpu ɣɯ ɯ-tɕɯ nɯ nɯ ɕɯŋgɯ ɯ-ʁzɯɣ nɯ ɲɤ-nɤsci tɕe, 
tɯrme nɯnɯ ɲɤ-ɲɟɯr tɕe (934)
tɕe nɯ ʁjɯmbrɯɣ kɯ-xtɕi ci ɲɤ-sɤβzu. (940)
matɕi iɕqha longwang nɯnɯ ʁjɯmbrɯɣ kɤ-ti ɲɯ-ɕti tɕe,
nɯ ɣɯ ɯ-tɕɯ ɲɯ-ŋu tɕe tɕe, nɤki tɯrme nɯ ... ɲɤ-sɤβzu.
tɕendɤre nɯnɯ iɕqha nɯ, ɲɤ-k-ɤstɤko-ci ɲɤ-k-ɤndʑɯndʑu-ci?? ʑo tɕe ɯ-thoʁ nɯtɕu pjɤ-sat. (950)
tɕe pjɤ-si tɕe tɕendɤre, nezha nɯ wuma ʑo ɲɤ-rga tɕe, 
"woja, kɯki rcanɯ, tɕe kɯki iɕqha nɤkinɯ, ʁjɯmbrɯɣ ɣɯ ɯ-ŋgru nɯ wuma ʑo kɯ-pe kɤ-sɯpa ŋu tɕe, kɯ-ʑru ŋu tɕe, 
aʑo kɯki, nɤki, ʁjɯmbrɯɣ ɯ-pɯ ki ɣɯ ɯ-ŋgru chɯ-nɯ-χɕoʁ-a tɕe, ju-nɯtsɯm-a tɕe, 
a-wa ɣɯ ɯ-tɕhoma nɯnɯ βze ra" to-ti (1020)
tɕendɤre nɯɕɯmɯma ʑo tɕe tɕe nezha kɯ, iɕqha ʁjɯmbrɯɣ nɯ ɣɯ ɯ-ŋgru ra chɤ-nɯ-χɕoʁ tɕe, kha jo-nɯtsɯm.
tɕendɤre nɤkinɯ tɕɤki, ʁjɯmbrɯɣ ra ɣɯ nɯ-rɟɤlpu nɯ, rgɤtpu nɯnɯ kɯ nɯra pa-sɯz tɕe rcanɯ, 
ɯ-tɕɯ nɯ nezha kɯ pjɤ-sat nɯ pa-sɯz tɕe tɕe ɯ-ŋgru ra chɤ-nɯ-tɕɤt nɯra ko-tso rcanɯ, ɯ-mbrɯ ɯ-tɯ-ŋgɯ pjɤ-saχaʁ ʑo.
tɕendɤre, tɕendɤre, tɯrme ra mɯ-to-ɣɤxpra kɯ ɯʑo jo-nɯ-ɣi tɕe
\c autobenefactive, not vertitive
nezha ɯ-wa ɯ-ɕki "nɯnɯ maka tɕhi tu-fse ŋu ma mɤ-jɤɣ" to-ti (1055)
tɕe nɯnɯ maka tɯtʂaŋ kɤ-βzu pɯ-pɯ-me nɤ, 
aʑo, nɤki, tɯmɯ kɤrŋi ɯ-ɕki ɕ-tu-sɤndʑu-a ŋu" to-ti.
tɕe nezha kɯ /pɯnnɯ/ pɯ-xtɕi jɤznɤ, tɯmɯ ri mɯ-pjɤ-nɯɣmu, soʁʑi ri mɯ-pjɤ-nɯɣmu tɕe, 
tɕendɤre nɤkinɯ, iɕqha nɤki, /rɟɤ/ mtshu ɣɯ ɯ-ŋgɯ rɟɤlpu nɯnɯ, kɯ kɯ-sɤndʑu ??a-mɤ-tɤ-ɕe" ɲɤ-sɯso tɕendɤre (1120 tɯ tɤ)
li "ɕe ɕti" ɲɤ-sɯso tɕe,  (1125)
tɕe nɯnɯ rgɤtpu ɯ-βra pjɤ-ʁndɯ.
tɕendɤre rgɤtpu nɯnɯ, nɤki, li rɟɤmtshu ɯ-ŋgɯ /rɟɤl/ rgɤtpu nɯ "wortɕhi" mɯ-ta-tɯt,
"wortɕhi ʑo ɲɯ-kɯ-ta-a" mɯ-ta-tɯt ʑo mɤɕtʂa to-ʁndɯ.
tɕendɤre nɤkinɯ iɕqha rgɤtpu nɯnɯ rcanɯ, wuma ʑo to-ɲɟɤt ɲɤ-znɤzraʁ. (1143 nɤzraʁ)
tɕe tɕhi tu-fse  ʑo mɯ-ɲɤ-nɯ-tso tɕe tɕendɤre, iɕqha nɯ,
ɯ-zda, nɤkinɯ, rɟɤlpu tsuku, ɯ-xtɤɣ tsuku ɲɤ-ɕar tɕe tɕendɤre, 
1155
