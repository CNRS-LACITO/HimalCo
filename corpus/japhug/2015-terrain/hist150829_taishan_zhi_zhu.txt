ki χpi ki taishanzhizhu kɤ-ti ɲɯ-ŋu tɕe,
taishan nɯ zgo kɯ-wxtɯ-wxti ci ɲɯ-ŋu tɕe,
nɯnɯ ɣɯ ɯ-βdaχpu ŋu kɤ-ti ɲɯ-ŋu.
tɕendɤre kɯɕɯŋgɯ tɕe taishan ɣɯ, nɤkinɯ, andi pɕoʁ nɯtɕu, nɯ ɣɯ, χcha pɕoʁ tsa nɯtɕu, (020)
nɯnɯtɕu bixiaci 碧霞祠 kɤ-ti ci ɣɤʑu.
nɤki, nɯnɯ ɣɯ ci 祠 ɯ-ŋgɯ nɯnɯ tɕu, rgɯnba kɯ-xtɕi ci ɲɯ-ŋu, ɣe?
tɕendɤre nɯnɯtɕu tɕe nɤkinɯ, taishan ra ɣɯ nɯ-rɟɤlpu nɯnɯ bixiayuanjun ɲɯ-rmi.
tɕendɤre iɕqha nɯ, kɯki taishan ki, nɯnɯ zgo kɯmŋu nɯ ɣɯ nɯ-kɯ-mna pjɤ-ŋu, ŋgumdʑɯɣ kɯ-fse.
tɕe nɯ, nɯnɯ ɣɯ nɯ-βdaχpu nɯ, nɤki, tɕheme kɤsɯndo??? nɯ, ɯ-sɯmpa pjɤ-ɕe, tɕe kɤ-sɯso ɲɯ-ntɕhɤr??? (055)
tɕendɤre ri, nɯ ɣɯ ɯ-χpi ci pjɤ-tu.
tɕendɤre ri, nɯ ɣɯ ɯ-χpi ci pjɤ-tu.
tɕe nɯ ɯ-χpi nɯ pɯpɯŋu nɤ iɕqha, 
bixiayuanjun nɯ, nɤki, tɕheme iɕqhe, shandong tɯrme tɕe, shigandang 石敢当 kɯ-rmi tɤ-wa ci pjɤ-tu tɕe, nɯ ɣɯ ɯ-me pjɤ-ŋu.
tɕe shigandang nɯ ɣɯ ɯ-rʑaβ nɯ ʑaʑa ʑo ɲɤ-si.
ʑaʑa ʑo ɲɤ-si tɕendɤre ɯ-me χsɯm pjɤ-tu.
tɕe ɯ-me stu kɯ-wxti nɯ, nɯ ɯ-pa nɯnɯ ʑaʑa ɲɤ-mɤrʑaβ-ndʑi.
tɕendɤre nɯ ɯ-qhu tɕe ɯ-me stu kɯ-xtɕi nɯ chondɤre ʑɤni ku-rɤʑi-ndʑi pjɤ-ŋu.
tɕe nɯ shigandang ɯ-kha nɯnɯ taishan ɣɯ, nɤkinɯ, andi pɕoʁ 50 li kɯ-ɤrqhi ??ŋu tɕe, (140)
gongli kɯmŋɤsqi nɯtɕu jamar ɲɯ-ŋu, kɯ-nɤkɤro pjɤ-k-ɤrqhi-ci.
tɕendɤre nɯnɯre, nɯnɯtɕu zgo kɯ-xtɕi ci li pjɤ-tu tɕe, nɯnɯ culaishan pjɤ-rmi.
tɕendɤre tɯ-sŋi tɕe, ɯ-me nɯnɯ, iɕqha nɯ, culaishan ɯ-taʁ nɯtɕu nɯnɯ zgoku nɯtɕu si ɯ-kɯ-phɯt to-ɕe.
si ɯ-kɯ-phɯt to-ɕe tɕe, kɤ-armɤjɯβ (200)
tɯrmɯ kɤ-ɣe koʁmɯz nɤ, pjɯ-nɯɣi ntsɯ pjɤ-ŋu tɕe tɕe,
tɕe tɯ-rʑaʁ tɕe pɯ-nɯɣe tɕendɤre, (205)
tɯ-mɯ kɯ-wxtɯ-wxti ʑo ko-lɤt.
tɕendɤre kɯki tɕhemɤpɯ ki, nɤkinɯ iɕqha nɯ, shigangdang ɣɯ ɯ-me nɯnɯ, nɯ fse ʑo, nɤkinɯ, praʁ ɯ-ŋgɯz chiz lo-ɕe.
matɕi tɯ-mɯ pjɤ-k-ɤsɯ-lɤt-ci tɕe,
tɕe to-mbɣom tɕe, nɯ ma kɤ-ɕar mɯ-ɲɤ-k-ɤtsɯtsu,
tɕe nɯtɕu tɕe rgɤnmɯ ci, nɯnɯtɕu, nɤki, praʁkhaŋ ɯ-ŋgɯ nɯtɕu pjɤ-nɯmbjɯm.
pjɤ-nɯmbjɯm tɕe tɕendɤre, ki tɕheme kɯki, nɯnɯ nɤkinɯ, praʁpa ɯ-ŋgɯ nɯtɕu lɤ-ari tɕe tɕendɤre,
kɯki rgɤnmɯ ɯ-rca nɯtɕu tɯ-rʑaʁ pjɤ-nɯ-rma pjɤ-ra.
tɕendɤre nɤkinɯ, ku-rtoʁ tɕe, nɯ rgɤnmɯ nɯ "ɯʑo ri chɤ-rgɤz, ɯ-zda ri pjɤ-me tɕe ɲɯ-sɤzdɯxpa" ɲɤ-sɯso.
tɕendɤre kɯki tɕhemɤpɯ ki si ɯ-kɯ-phɯt tɯ-tɤ-ɣe ʑo, nɯnɯ rgɤnmɯ nɯ ɣɯ ɯ-si ɲɯ-phɯt, ɯ-tɯ-ci z-ɲɯ-re,
\c 每一次 iterative coincidence 
ɯ-ndzɤtshi ra tu-βze pjɤ-ŋu tɕe,
rgɤnmɯ nɯ kɯ wuma ʑo ɲɤ-nɯrga.
tɕendɤre tɤ-rʑaʁ wuma ʑo pjɤ-ɣɤji tɕe, laʁnɯ-xpa ɲɤ-ɕqhlɤt tɕe tɕendɤre tɯ-sŋi tɕe, nɤki,
rgɤnmɯ nɯ kɯ ki tɕhemɤpɯ ɯ-ɕki to-ti:
"nɤʑo tɕe nɯ ɯ-qhu tɕe iɕqha, culaishan ɯ-pa nɯtɕu ku-tɯ-rɤʑi mɤ-jɤɣ, mɤ-khɯ" to-ti,
"a-mɤ-kɤ-tɯ-rɤʑi, ma nɤʑo tɯrme ɯ-xso tɯ-maʁ, tɕe nɤkinɯ,
tɯmɯ kɤrŋi ɯ-me pɯ-kɯ-ɣe tɯ-ɕti tɕe,
kɯki culaishan ɯ-taʁ zɯ ku-tɯ-rɤʑi tɕe,
culaishan nɯnɯ, nɤkinɯ, χsɯ-tɣa ʑo pjɤ-tɯ-ɣɤmbɤr to-ti
tɕendɤre pjɤ-tɯ-ɲcɤr tɕe pjɤ-tɯ-ɣɤmbɤr tɕe zgo nɯ tu-mbro mɤ-kɯ-cha ɲɤ-tɯ-sɤβzu-t" to-ti ɲɯ-ŋu.
tɕe qhe, nɤkinɯ, "qhe aʑo ŋotɕu ku-rɤʑi-a ɲɯ-ra?" to-ti.
tɕeri /tɤ/ rgɤnmɯ nɯ kɯ to-ti tɕe, nɤki,
"andi, tɤŋe ɯ-sɤ-ɕqhlɤt pɕoʁ nɯ-ɕe tɕe tɕendɤre, nɤki,
li gongli kɯmŋɤsqi a-nɯ-tɯ-ɕe tɕe, nɯnɯtɕu tɕe zgo li ci tu tɕe, zgo kɯ-wxti ci ŋu tɕe,
taishan rmi tɕe,
nɤʑo ɯnɯnɯtɕu a-nɯ-tɯ-ɕe je" to-ti ɲɯ-ŋu.
tɕendɤre taishan nɯnɯ pɯpɯŋu nɤ, nɤki,
tɯmɯ kɯ pɯ-pjɯ-fkaβ??? ʑo ɯ-rmi kɯ-tu ʑo zgo pjɯ-ŋu tɕe, (415)
tɕeri tham pɤjkhu ʑo ɯ-βdaχpu kɯ-tu me" to-ti ɲɯ-ŋu.
tɕe nɯnɯ ɣɯ, nɤkinɯ iɕqha, zgo nɯ ɣɯ ɯ-sɤβdaʁ me, ɯ-fsraŋma kɯ-tu me tɕe, tɕendɤre nɤkinɯ,
430



