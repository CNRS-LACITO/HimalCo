iʑo kɯrɯ ji-kha nɯ, kutɕu kha... kɯrɯ xcat ʑo ɕti ma
roŋba kha tu, kɯrɯ kha tu, 
roŋba kha nɯ jɤɣɤt mucin ʑo me.
iʑɤra ji-kha nɯ jɤɣɤt tɯ-tɤkhrɤz nɯ ku-ofskɤr.
\c passif, avec patient, 
ɯ-taʁ zɯ ɯ-qiɯ tɯka tu tɕe, nɯ jɤɣɤrna rmi
tɕendɤre mɤʑɯ tɕɤkɯ tɕɤphɯ ra nɯ-kha tɕe jɤɣɤt
ʁnɯ-tɤ-fskɤr ɯ-qhu jɤɣɤrna χchoʁe tɯ-ka tu
jɤɣɤt nɯ kɤ-βzu mɤʑɯ ɴqa ma znde nɯ tú-wɣ-βzu tɕe,
tɕe tú-wɣ-βzu nɤ tú-wɣ-βzu, tú-wɣ-βzu nɤ tú-wɣ-βzu tɕɤn
jɤɣɤt iʑora ji-kha nɯ lonba kɯmŋɤ-rtsɤɣ mbro
\c stative verb, semi-object
kɯmŋɤ-rtsɤɣ mbro, roŋba kha nɯ χsɤ-rtsɤɣ jamar 
rnɤ-rtsɤɣ tɯ-phaʁ jamar, χsɤ-rtsɤɣ tɯ-phaʁ jamar ma me ma
iʑora ji-kha nɯnɯ kɯβdɤ-rtsɤɣ jamar mbro, kɯmŋɤ-rtsɤɣ kɯ-mbro tu,
tɕe nɯ ɯ-taʁ (...) khoxtu tɕe lɤftsɤz tu
tɕendɤre iʑora jɤɣɤt nɯnɯ ɯ-spa wuma ʑo ɴqa ma
(nɤkinɯ) jɤɣɤt nɯ stu kɯ-maŋpa nɯ tʂapa ŋu tɕe, 
nɯnɯ tʂapa nɯ fsapaʁ sɤ-ja ŋu tɕe, 
(nɤki) tshɤt sɤ-ja ci qaʑo sɤ-ja ci
tɕendɤre nɯŋa sɤ-ja ci tɕe paʁ sɤ-ja ci ra 
tɕe ɯ-pɕi nɯtɕu kɯɕɯŋgɯ tɕe mbro sɤ-ja pjɤ-ra
jla sɤ-ja pjɤ-ra nɯra ʑakastaka pjɤ-ra tɕe 
kɯ-mɤɕi ra nɯ-khapa nɯra wuma ʑo pjɤ-dɤn.
tɕe paʁ ɯ-xso paʁmu kɤ́pɯpɯ nɯ ɣɯ sɤ-ja ci 
tɕendɤre ɯ-xso paʁ nɯ ɣɯ ɯ-jo ɯ-sɤja ci,
paskɤɣ ɯ-sɤ-ja ci, tɕe paskɤɣ ɯ-sɤ-ja nɯ sakhar pɯ-rmi.
tɕe nɯnɯ tɯ-tɤ-rtsɤɣ nɯ ɯ-taʁ nɯ tɕu koʁmɯz nɤ
khɤjmu tɕe, khɤjmu nɯ tɕe smi sɤ-βlɯ
kɤ-ndzɤtshi ɯ-sɤ-βzu ŋu tɕe, nɯnɯ khɤjmu rmi tɕe, 
khɤjmu tɯ-rtsɤɣ nɯnɯ 
khɤjmu ɣɯ nɯtɕu, khɤɕkhɤr tu,  ɕaŋlo tu, khɤdi tu, saŋdi tu,
tɕe saŋdi nɯ tɕe, nɯnɯ /nɤki/ si ɯ-sɤ-ta ɯ-rkoz ʑo pjɤ-ŋu.
tɕe nɯtɕu si lu-ta-nɯ tɕe, lu-ftɕhur-nɯ.
tɕe nɯnɯ pjɤ-ŋgrɤl, nɯ ɯ-rkɯ nɯtɕu li tɯ-ci sɤ-rku tɕhira,
\c nominal predicate, without 
tɕhira nɯnɯ tɯ-ci sɤ-rku ŋu tɕe, tɕe nɯnɯra pjɤ-ra
khɤjmu nɯnɯ tɕe tɕendɤre 
/po/ tɤrɤmɕkho tu, posti tu, 
ɯ-taʁ tɕe tɤrɲɟo tu  
tɕe tɤrɲɟo kɯnɤ, kɯβde, kɯmŋu jamar tu-kɯ-ɤʑirja tu
tɕe nɯ khɯɣɲɟɯ ci tu ma, nɯ mɯma nɯ tɕe
kɯm ci mɯma nɯnɯ tɕe znde ʁɟa ʑo ɕti
tɕe nɯ ɯ-taʁ nɯnɯ tɕe /nɤki/, khɤjmu nɯtɕu mɤ-ʑɯ ma,
\c 除了上述所说的，厨房里还有东西
tɤrɲɟo tu tɕe, scoʁ sɤ-ɕɯɴqoʁ ɯʑoz 
ʑaŋpjaʁ sɤ-ɕɯɴqoʁ ɯʑoz
tɕendɤre (nɤkinɯ) khɯtsa sɤ-ta ɯʑoz
tɕendɤre sɤlaŋphɤn sɤ-ta ɯʑoz
tɕe ma kɯmaʁ, /kɤ/ rtsɤrgɤm sɤ-ta ɯʑoz, tɕe rgɤm sɤ-ta ɯʑoz
tɤjlu-rgɤm sɤ-ta ɯʑoz, nɯra kɯ-fse tɕe tʂamɯɣ (ɯ-ŋgɯ), ku-sɤʑirja-nɯ tɕe, nɯra ra,
tɕe nɯnɯ khɤjmu ŋu, nɯ ɯ-taʁ tɕe tɕe, nɯ ɯ-taʁ tɯ-rtsɤɣ nɯre tɕe tɕe,
\c 厨房上面的那一层
(nɤki) kɯɕɯŋgɯ ɣɯ sɤ-rŋgɯ ŋu tɕe, sɤ-rŋgɯ nɯ khɤtaʁ rmi.
khɤtaʁ ɣɯ ɯ-pɕi nɯnɯ tɕe tɕe jɤɣɤt tu-fskɤr ŋu tɕe,
jɤɣɤt tu-fskɤr tɕe, jɤɣɤt nɯ ftɕaka wuma ʑo ɴqa ma ɯ-pa tɕe tɯmɢɯt chɯ-ɕe nɯ,
znde ɯ-ŋgɯ nɯtɕu tɕe, tɯ-tɯmbrɯ tɕe tɯ-rdoʁ,
tɯtɯmbrɯ tɕe tɯ-rdoʁ tɕe nɯ kha ɯ-pɯ-wxti tɕe ɯ-tɯmbrɯ dɤn 
\c 如果房子大的话，走檐上有很多格
kha ɯ-pɯ-xtɕi tɕe ɯ-tɯ-mbrɯ xtɕi tɕe, 
nɯnɯ χchoʁe cho ɯ-ʁɤri tɯka nɯnɯ lonba jɤɣɤt ku-ofskɤr ra tɕe 
jɤɣɤt nɯnɯ tɕe, ɯ-pa, nɤki, tɯmɢɯt ɯ-taʁ nɯnɯtɕu tɕe tɕe, 
ndɤre χɕaʁ chɯ-ta-nɯ (maʁ kɯ), romɲa chɯ-lɤt-nɯ, 
romɲa ɯ-taʁ tɕe tɕe χɕaʁ chɯ-ta-nɯ, 
χɕaʁ ɯ-taʁ tɕe ndɤre tsuku kɯ χtsɯm pjɯ-ɕkho-nɯ 
tsuku kɯ nɤki sɯkɤcu ku ɲɯ-ɕar-nɯ tɕe nɯ chɯ-ta-nɯ tɕe
nɯ ɯ-taʁ koʁmɯz nɤ thɤlwa ku-lɤt-nɯ
tɕe thɤlwa ku-lɤt-nɯ tɕe nɯ jɤɣɤt ɣɯ ɯ-thoʁ ŋu
ɯnɯnɯ tɕe a-pɯ-ŋu tɕe tɯ-ɟom cho ɯ-qiɯ jamar pjɯ-rɟum ra ma nɯnɯ tɯmɢɯt ɣɯ ɯ-ndo nɯtɕu tɕe,
tɕendɤre ɯ-taʁ jɤɣɤt laχtsɯ nɯ ku-nɯɡrɤl,
\c il y a un jɤɣɤt laχtsɯ (vertical) à l'extrémité extérieure de chaque tɯmɢɯt (horizontal), ils sont alignés
jɤɣɤt laχtsɯ ɯ-qa nɯtɕu tɕe ɯ-kɯ-ndo nɯtɕu nɤki pjɯ-tu ra,
\c  ɯ-kɯ-ndo = tɯmɢɯt
nɤki komɤl, komɤl pjɯ-tu ra nɤki,
komɤl pjɯ-tu ra tɕe komɤl nɯnɯ nɤki jɤɣɤt laχtsɯ nɯ kɯ pjɯ-nɯmbrɤpi kɯ-fse tɕe 
tɕe nɯnɯ (jɤɣɤt laχtsɯ) tú-wɣ-znɯndzɯ tɕe tɤjtsi kɯ-fse ku-oʑirja tɕe
nɯ ɯ-taʁ nɯtɕu koʑi pjɯ-ta-nɯ.
koʑi nɯ pjɯ-ta-nɯ koʁmɯz nɤ ɯ-taʁ nɯtɕu, nɤki, ɕijaʁ chɯ-ta-nɯ 
ɕɯjaʁ nɯ tha-ta-nɯ tɕe tɕe nɯ ɯ-taʁ koʁmɯz nɤ li romɲa chɯ-lɤt-nɯ
tɕe romɲa ɣɯ ɯ-taʁ nɯ tɕu tɕe tɕe nɤki χɕaʁ chɯ-ta-nɯ
χɕaʁ chɯ-ta-nɯ tɕe tɕe jɤɣɤt ʁnɯ-tɤkrɤz kɯtu nɯra tɕe
nɯ ɯ-taʁ nɯtɕu χɕaʁ tha-ta-nɯ tɕe li 
tɤlmɯz chɯ-ta-nɯ tɕe  thɤlwa pjɯ-lɤt-nɯ
tɕe ɯ-pɕi nɯtɕu li jɤɣɤt laχtsɯ ku-znɯɡrɤl nɯ
jɤɣɤt laχtsɯ ka-znɯɡrɤl nɯ ɯ-pa tɕe li koʑi cho komɤl pjɯ-tu ɲɯ-ra
nɯ ɯ-taʁ koʁmɯz li nɤki ɕijaʁ chɯ-lɤt-nɯ tɕe ɯ-taʁ li romɲa chɯ-ta-nɯ tɕe li
tɕe nɯ koʁmɯznɤ cɯpa chɯ-ta-nɯ 
tɕe nɯ koʁmɯznɤ nɤkinɯ
ɯ-taʁ nɯtɕu, romɲa ɯ-taʁ nɯtɕu cɯpa chɯ-ta-nɯ  tɕe 
cɯpa ɯ-taʁ tɕe paltsaʁ pjɯ-lɤt-nɯ tɕe paltsaʁ nɯ tɤrcoʁ pjɯ-βzu-nɯ tɕe,
nɯnɯ cɯpa ɯ-srɯβ thamtɕɤt nɯ pjɯ-ɲɟoʁ-nɯ.
nɯ pa-ɲɟoʁ-nɯ koʁmɯz nɤ tɕe ɯ-taʁ thɤlwa chɯ-lɤt-nɯ tɕe tɕe 
ɯ-taʁ nɯ khoxtu ɲɯ-sɤβzu-nɯ  
tɕe khoxtu nɯnɯ ɣɯ ɯ-lɤcu nɯnɯ khɤwɯ ŋu tɕe nɯnɯ li tɯrtsɤɣ tu-βzu-nɯ tɕe chɯ-fkaβ-nɯ tɕe 
nɯ ɯ-ŋɡɯ nɯ khɤwɯ ŋu.
akɯ cho andi pɕoʁ nɯnɯ  li 
jɤɣɤrna kɯchu cho jɤɣɤrna ndɯchu tu-ti-nɯ tɕe li nɯnɯ,
ɯ-pa jɤɣɤt tɯ-ta-stu-nɯ tu-stu-nɯ tɕe,
nɯ li χchoʁe tɯka ku-tshoʁ nɯra tɕe nɯ ɯ-taʁ tɕe li khɤwɯ chonɤ nɯnɯ
jɤɣɤrna akɯ andi nɯni tɯ-tɯ-fkaβ chɯ-βzu-nɯ tɕe tɕe
nɯ koʁmɯz, nɯnɯ khɤxtɤmbro rmi tɕe
ɯnɯnɯ tɕe li chɯ-fkaβ-nɯ tɕe
tɕe nɯ koʁmɯz nɤ kha nɯ kɤ-βzu tɤ-jɤɣ ŋu.
tɕe nɯ tɤ-jɤɣ tɕe tɕetu zndɤkɤlwa nɯtɕu cɯpa ku-sɤʑirja-nɯ,
\c znde ɯ-rtsho nɯnɯ
cɯpa ka-sɤʑirja-nɯ tɕe ɯ-taʁ nɯtɕu /jɤɣɤt laχtsɯ/
maʁ kɯ, lɤftsɤz tu-βzu-nɯ tɕe,
lɤftsɤz ɯ-taʁ nɯtɕu li kɯɕɯŋgɯ loŋrta ra tu-tshoʁ-nɯ, tshɤχɕaŋ ra pjɯ-sɤtsa-nɯ ɲɯ-ŋɡrɤl ma
tɕe nɯra tu-stu-nɯ ra tɕe jɤɣɤt nɯnɯ
ɯ-ma ɴqa ma ftɕar tɕe tɤɣursi kú-wɣ-lɤt tɕe
nɯnɯ qale ɯ-kɯ-βri ŋu tɕe tɤɣursi nɯnɯ, 
sɯku, sɤjku ʁɟa ʑo pjɯ-ŋu tɕe,
708


