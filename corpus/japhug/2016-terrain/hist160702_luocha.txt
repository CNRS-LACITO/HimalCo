kɯki ɯ-rmi nɯ luocha haishi 罗刹海市, tɕe nɯnɯ rɟɤmtshu ɯ-ŋgɯ nɯtɕu, wuma ʑo kɤntɕhaʁ kɯ-wxti pjɤ-tu ɲɯ-ŋu. X
tɕe kɯɕɯŋgɯ tɕe, tɤ-tɕɯ ci pjɤ-tu tɕe, wuma ʑo kɯ-mpɕɤr ci pjɤ-ŋu.
ɯ-rmi nɯ maji pjɤ-rmi.
tɕendɤre ɯʑo pjɤ-mpɕɤr ʁo alala ri, rɤɣo ri pjɤ-mkhɤz, tɯrɟaʁ ri pjɤ-mkhɤz.
tɕe sqaβde-pɤrme ma mɯ-chɤ-zɣɯt ri, xiucai to-ndo pjɤ-cha.
tɕendɤre maji ɣɯ ɯ-wa nɯnɯ kɯ-rɯtshoŋpa ci pjɤ-ŋu tɕe,
tɕendɤre tɯxpalɤskɤr nɯnɯ ɯ-pɕi tɕe, nɯra tɯtsɣe ntsɯ chɯ-βze tɕe, tshoŋpa ntsɯ tu-βze tɕe,  (0035)
kha ju-nɯɣi wuma ʑo pjɤ-rkɯn. (0040)
tɕeri nɯnɯ tɤ-ŋka ɯ-xɕɤt kɯ ɯ-wa nɯ to-ngo.
tɕendɤre kɤ-rɤru mɯ-ɲɤ-cha tɕendɤre, nɯ ɯ-qhu tɕe mu mɯ-chɤ-rɤru qhe,
nɯ ɯ-qhu qhe tɕendɤre, nɤki, maji nɯ kɯ ɯ-wa ɣɯ ɯ-ma nɯnɯ ɯ-mphru chɤ-mɟa qhe tɕendɤre, (0050)
li nɯnɯ tɯtsɣe tu-βze pjɤ-ŋu.
tɯ-sŋi tɕe tɕendɤre iɕqha nɯ, maji nɯnɯ nɤki, rɟɤmtshu ɯ-taʁ zɯ, tɯtsɣe ɯ-kɯ-βzu jo-ɕe.
110