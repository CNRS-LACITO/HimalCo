kɯɕɯŋgɯ tɕe, nɤki, ʁzɤmi ci pjɤ-tu-ndʑi.
ʁzɤmi ci pjɤ-tu-ndʑi tɕe tɕendɤre, nɯ maʁ ndʑi-kɤ-nɤma pjɤ-me,
si ntsɯ ɲɯ-phɯt-ndʑi tɕe tɕe nɯ kɯ ndʑi-tɯrma ku-sɯ-ndo-ndʑi pjɤ-ŋu.
tɕe nɯ, ndʑi-tɯrma ku-sɯ-ndo-ndʑi pjɤ-ŋu ri,
wuma ʑo pjɤ-ŋgɯ-ndʑi matɕi, ndʑi-rɟit kɯɕnɯz to-tu.
ndʑi-rɟit kɯɕnɯz to-tu tɕe nɯra tɤ-tɕɯ ʁɟa ʑo pjɤ-ŋu-nɯ.
tɕendɤre, nɤkinɯ, stu kɯ-xtɕi nɯ mɯma nɯ, tɤrka ʁɟa pjɤ-ŋu-nɯ.
tɕe tɤrka ʁɟa ʑo pjɤ-ŋu-nɯ tɕe, tɕendɤre ri nɯ, nɯ stu kɯ-wxti nɯnɯ, sqɯ-pɤrme ma mɯ-chɤ-zɣɯt, 
stu kɯ-xtɕi nɯ kɯɕnɯ-pɤrme ma mɯ-pjɤ-zɣɯt.
tɕendɤre, nɤkinɯ, stu kɯ-xtɕi nɯnɯ, nɤkinɯ, kɯ-ɤmbɤldʑɤm ci, ɯ-ɕmi ra kɯ-rkɯn ci pjɤ-ŋu.
tɕendɤre ri, wuma ʑo pjɤ-xtɕi tɕe, thɯ-sci ɕɯmɯma ʑo tɯ-jaʁmu jamar ma pjɤ-me.
tɕendɤre jaʁmu tɤ-pɤtso to-sɤrmi-nɯ.
tɕe nɤki nɯra, iɕqha nɯ, wuma ʑo, nɤki, ɯ-pi cho ɯ-mu /ra/ ɯ-wa ra kɯ, maka tú-wɣ-naʁndɯʁndɯ nɤ tú-wɣ-nɤmqɯmqe ntsɯ pjɤ-ŋu tɕe,
kha zɯ mɤ-kɯ-pe tɯ-tu-tu ʑo tɕe, nɯ ɯ-taʁ ntsɯ ɲɯ-ta-nɯ pjɤ-ŋu.
tɕe wuma ʑo pjɤ-sɤzdɯxpa ma tɕe, ndɤre iɕqha nɯ,
ʁzɤmi ni pjɤ-ŋgɯ-ndʑi tɕe, 
ndʑi-rɟit nɯra pjɤ-ndɯβ-nɯ tɕe tɕe, (120)
tɯ-xpa tɕe mɤʑɯ ʑo kɯroz ʑo /kɯ/ kɯ-sɤmtsɯr ci pjɤ-tu tɕe,
matɕi taχpa to-khe tɕe kɤ-ndza ra wuma ʑo pjɤ-rkɯn,
tɕendɤre ndʑi-rɟit ra kɤ-χsu mɤ-cha-ndʑi pjɤ-ɕti tɕe tɕendɤre,
tɯ-ɣmɯr tɕe nɤkinɯ, /chɯ/ pjɯ-nɯmbjɯm-ndʑi ɯ-khɯkha nɯ, (140)
\c svarabhakti
nɤki ʁzɤmi ni tɕe, nɤkinɯ, tɤ-tɕɯ nɯ, tɤ-wa nɯnɯ kɯ, ɯ-sni sɤ-zdɯ-zdɯɣ ʑo ɯ-rʑaβ ɯ-ɕki to-ti tɕe,
ki tɕi-rɟit kɯra /kɤ/ kɤ-χsu m-ɤ-cha-tɕi ɲɯ-ɕti,
nɯnɯ tɯ-mɲaʁ kɤ-mto ʑo a-mɤ-nɯ-nɯɣɟɯ-nɯ ma,
/nɯnɯ/ nɯ-nɯɣɟɯ-nɯ ʑo ndɤre a-mɤ-pɯ-mtam-a ra, 
aʑo ɲɯ-sɯsam-a ɕti tɕe,
kɤ-ɣɤme ftɕaka βzu-tɕi ɯ-mɤ-kɯ-ntshi-ci?" to-ti.
tɕendɤre iɕqha nɯ, "fso tɕe nɯra tú-wɣ-stu, nɯra tú-wɣ-pa ɲɯ-ntshi" to-ti.
tɕe sɯŋgɯ naχtɕɯn, ju-tsɯm-tɕi, kɤ-ɣɤme ftɕaka βzu-tɕi ɲɯ-ntshi ma mɤ́-wɣ-sɯxcha-tɕi ɲɯ-ɕti" to-ti. (215)

