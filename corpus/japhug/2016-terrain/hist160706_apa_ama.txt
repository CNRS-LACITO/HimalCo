tɕe kɯɕɯŋgɯ tɕe nɤkinɯ, kɯɕɯŋgɯ tɕe iʑora, nɤkinɯ, 
kɯβʁa, kɯtɕɤpɯ kɤ-ti pjɤ-tu tɕe, (005) X 
kɯtɕɤpɯ tɕe nɯra, nɤki khro sthɯci kɯ-mɤɕi kɯ-maʁ nɯra, ɯ-xso tɯrme nɯra kɯtɕɤpɯ tu-kɯ-ti pjɤ-ŋu. X X 
tɕeri nɯ kɯnɤ mɤ-kɯ-fse nɯra tɕe tɕe, nɯ ma nɯ-kɯ-tu kɯ-me, 
kɯβʁa ra nɯ-ɕki tu-nɯŋgra-nɯ kɯ-ra kɯ-fse nɯra tɕe ʁjoʁ tu-kɯ-ti pjɤ-ŋu. X 
tɕe nɤkinɯ iɕqha nɯ, kɯtɕɤpɯ ra tɕe tɯ-mu tɯ-wa nɯ "a-mu a-wa" tu-kɯ-ti, X
kɯβʁa ra tɕe tɕe nɯ nɯ-mu nɯ-wa nɯ-ɕki tɕe "a-pa a-ma" tu-ti-nɯ.
tɕe nɯnɯ kɯ-fse tɕe, ɯ-ti tɕi mɯ-pjɤ-naχtɕɯɣ, X 
ɯ-tɯ-sɤʑɯrja kɯnɤ mɯ-pjɤ-naχtɕɯɣ ma, X 
kɯtɕɤpɯ ra tɕe "a-mu a-wa" tu-kɯ-ti, X 
tɕe a-pɯ-ŋu tɯ-mu nɯ tu-fstɤt tsa pjɤ-ŋu,
kɯβʁa ra tɕe "a-pa a-ma" tu-ti-nɯ tɕe nɯnɯ, nɯ-wa nɯ tu-zmɤku-nɯ ma nɯnɯ kɤ-fstɤt kɯ-ra tɕe, 
nɯnɯ wuma ɯ-rtsawa kɯ-wxti pjɤ-ŋu tɕe, nɯ-kɤ-zɣɤʁre kɯ-ra pjɤ-ŋu.
tɕe "a-pa a-ma" tu-ti-nɯ pjɤ-ŋgrɤl.
nɯra ɯ-ti mɯ-pjɤ-naχtɕɯɣ ko.
> tɕe kɯtɕɤpɯ cho kɯβʁa /nɯkɤz/ stu nɯ-kɤ-zɣɤʁre nɯ mɯ-pjɤ-naχtɕɯɣ loβ?
woja nɯ ɲɯ-ŋu rcama, nɯ tu-ti-nɯ pɯ-ŋu.
