tɤjpa tɤpɤtso ci pjɤtu
(tɤrʑaʁ ʑo) tɤjpa tɤrʑaʁ ʑo kolɤt
ɯsos lofsoʁ tɕe, ɲɤnɤrɯra ri,
kha ɯtaʁ pjɯwɣrum, si ɯtaʁ pjɯwɣrum, ɯthoʁ ra lonba ʑo pjɯwɣrum
tɕendɤre qala ɯmu kɯ ɯpɕi tɕe kɤndza ɯkɯɕar ɕe pjɤŋu
tɕendɤre tɤjpa tormbɯ tɕe, tɤpotso kɯsɤjndɯjndɤt ci toβzu.
tɕe ɯmu nɯ kɯ ɯpɯ ɯɕki
"jisŋi kɯki tɤjpa tɤpotso ki cho nanɯɣrondʑi" toti
tɕe ɯʑo juɕe pjɤra.
tɕe qala ɯpɯ nɯ kɯ kurtoʁ tɕe tɤjpa tɤpotso nɯ wuma ʑo pjɤsɤjndɤt
tɕendɤre wuma ʑo pjɤrga
tɕe tɤjpa tɤpɤtso cho cici chɤnɯrɤɣɯɣondʑi, cici tonɤmtsɯmtsaʁndʑi tɕe,
wuma ʑo pjɤrgandʑi, pjɤscitndʑi
tɕendɤre, qala tɤpɤtso nɯ tɤɣro kɯ ɲɤɲat
tɕe kha ŋgɯ loɕe tɕe tonɯna
tɕe kha ŋgɯ wuma ʑo pjɤɣɤndʐo tɕe,
smi ci pjɤβlɯ tɕe,  ɯsi ra pjɤɣɤjɯ
tɕe ɯʑo ndɤre tɯsta ɯtaʁ nɯ tɕu konɯrŋgɯ tɕe pjɤnɯʑɯβ
tɕe smi towxti tɕɤn, smi kɯ ɯrkɯ ɯsi nɯra kɤtɕɤβ pjɤsthɯt tɕɤn,
tɕeri qala ɯpɯ nɯnɯ ɯʑɯβ ɯtɯɣi kɯ maka ʑo mɯpjɤtso
(mɯ)pjɤtso tɕendɤre tɤjpa tɤpɤtso nɯ ɣɯ juru tɕɤn,
qala ɯpɯ nɯ ɣɯ ɯkha pjɤndʑɤβ
tɕendɤre tɤrɟɯɣ, tɤrɟɯɣ nɤ stɤrɟɯɣ ʑo joɕe tɕe ʑloru ri,
tɤjpa tɤpɤtso nɯ qala ɯpɯ nɯ kɯ mɯpjɤmtshɤm,
tɕendɤre, tɤjpa tɤpɤtso nɯ kɯ smi kɯwxtɯwxti ʑo ɯŋgɯ nɯ tɕu 
qala ɯpɯ nɯnɯ chɤtɕɤt tɕe ɯsroʁ kori,
tɕeri qala nɯnɯ ɯsroʁ kori ri, 
ɯʑo nɯ tɤjpa pjɤɕti tɕe pjɤndʐi tɕe ɲɤme.
tɕendɤre "tɤjpa tɤpɤtso nɯ ŋotɕu nanɯri" kɯ totinɯ ri,
ɯzda nɯ kɯ "tɯmɯ nɤmkha tonɯɕe tɕɤn, 
zdɯm kɯwɣrɯwɣrɯm ci ʑo ɲɤ-k-ɤβzu-ci tɕe, wuma ʑo ɲɯmpɕɤr" toti tɕe.
tɕe χpi nɯ pjɯjɤɣ.
tɤjpa tɤpɤtso nɯ kɯ qala ɯpɯ nɯnɯ ɯsroʁ ri ɯʑo nɯ ɲɤme tukɯti ɲɯŋu
tɕe ki χpi ki nɯ kɯfse ɲɯŋu.

下了一天一夜的大雪。房子上、树上、地上一片白。 
兔妈妈要出去找吃的。她堆了一个漂亮的雪孩子，让他和小白兔一起玩。 
看着可爱的雪孩子，小白兔真高兴。他和雪孩子又唱又跳，玩得很开心。 
小白兔玩累了，就回家休息。屋子里很冷，他往火里加了一些柴，就上床睡觉了。 
火把旁边的柴堆烧着了。小白兔睡得正香，一点儿也不知道。 
雪孩子看见小白兔家着火了，就飞快地跑了过去。 
雪孩子从大火中救出了小白兔，自己却化了。 
雪孩子哪里去了呢？他飞到了空中，成了一朵白去，一朵很美很美的白云。
