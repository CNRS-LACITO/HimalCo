kɯɕɯŋgɯ tɕe, rɟɤlpu ci pjɤ-tu
tɕe nɯ nɤkinɯ shanluer pjɤ-rmi.
tɕe nɯnɯ rɟɤlkhɤβ tɯ-rdoʁ ɣɯ nɯ-rɟɤlpu pjɤ-ŋu.
tɕe kɯki jɯɣi ki pɯ-pɯ-ŋu nɤ, 
nɯnɯ ɯʑo ɣɯ, nɤki, stoŋtsu ci chondɤre tɯ-rʑaʁ ɣɯ, ɯ-mɯr, ɯ-ɕɤr nɯnɯ 
tɕhi pɯ-kɯ-fse nɯ pjɯ-fɕɤt ɲɯ-ŋu.
tɕe kɯki kɯ-mɤku ki tɕe, nɤkinɯ ɲɯ-ŋu,
tɕendɤre iɕqha nɯ, nɯnɯ ɣɯ ɯ-χpi nɯ, stu kɯ-mɤku nɯnɯ tɕe nɤki ɲɯ-ŋu.
ʑaʑa, ʑaʑa ʑo tɕe, tɕendɤre, wuma ʑo rɟɤlpu ci kɯ-ŋɤn ci pjɤ-tu tɕe,
ɯ-rmi nɯ shanluer pjɤ-rmi.
shanluyaer pjɤ-rmi.
tɕendɤre nɤki, ɯ-ro ɯ-tɯ-khe pjɤ-saχaʁ ʑo, ɯ-mbrɯ wuma ʑo pjɤ-ŋgɯ.
tɕe sɲikuku ʑo ɯ-rʑaβ ci ɲɯ-ɕar tɕe tɕendɤre,
nɯ tɯ-rʑaʁ nɯ ku-naχti tɕe tɕendɤre,
ɯ-fso lu-tɯ-fsoʁ tɕe tɕendɤre nɯ tɕheme nɯ pjɯ-sat ntsɯ pjɤ-ŋu.
100
