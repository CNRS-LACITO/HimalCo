kɯreri spjaŋkɯ chondɤre, nɤki, tsɯtho kɯɕnɯz pjɤ-tu tɕe, nɯnɯ pjɯ-fɕɤt ɲɯ-ŋu.
nɤkinɯ, tshɤnmu ci pjɤ-tu tɕe tɕendɤre, nɤkinɯ,
ɯ-pɯ kɯɕnɯz ɲo-lɤt tɕe kɯ-sɤjndɯjndɤt ʑo kɯɕnɯz ɲɤ-lɤt-nɯ?. (plural? -- discontinuous NP+quantifier, numeral)
tɕe tɯ-sŋi tɕe tɕendɤre, tshɤnmu nɯnɯ, nɤki, nɯ-mu nɯ, sɯŋgɯ tɕe nɯ-kɤndza ɯ-kɯ-ɕar jo-ɕe pjɤ-ra.
tɕendɤre, ɯ-pɯ ra nɯ-ɕki to-ti tɕe,
"tɤpɤtso ra, a-tɕɯ a-me ra, kha kɤ-rɤʑi-nɯ tɕe,
kɯm chondɤre khɯɣɲɟɯ nɯra a-thɯ-tɯ-pa-nɯ,
tɕe spjaŋkɯ a-mɤ-jɤ-ɣi ma iɕqha spjaŋkɯ nɯ rcanɯ, nɤki,
tsɯtho ɯ-kɯ-ndza ɯ-rkoz ʑo ɕti tɕe kɯ-ŋɯ-ŋɤn ʑo ŋu" to-ti.
tɕendɤre, nɤkinɯ, tsɯtho stu kɯ-xtɕi nɯ kɯ ɯ-mu ɯ-ɕki to-thu tɕe,
"a-mu, nɤki, spjaŋkɯ nɯ tɕhi kɯ-fse ci ŋu?" to-ti.
tɕeri tɤ-mu nɯ kɯ "spjaŋkɯ nɯ tɕe, ɯ-skɤt kɯ-jpɯ-jpum ci, (calque)
ɯ-ndzrɯ kɯ-ɲɯ-ɲaʁ ci, ɯ-ɕɣa nɯra, nɤkinɯ, /kɤ/ kɤ-ɤmtɕoʁ ri kɯ-ɤrmtɕoʁ,
???kɤ-rɲɟi ri kɯ-rɲɟi ci ŋu tɕe, (0115)
wuma ʑo sɤɣmu to-ti ɲɯ-ŋu.
tɕendɤre tshɤt, tsɯtho nɯra kɯ pa-mtshɤm-nɯ tɕe,
tɕe to-ti-nɯ tɕe, tɯtɯrca ʑo to-ti-nɯ tɕe,
"a-mu tɯ-nɯzdɯɣ mɤ-ra ma iʑora kɤ-ɕɯftaʁ-i tɕe,
rɯdzaŋspa-j ɕti" to-ti-nɯ (ɲɯ-ŋu). (0130)
tɕendɤre tɤ-mu nɯ, tshɤnmu nɯ, nɤkinɯ, tɤ-rga kɯ ɯ-sɯm kɯ-βdi ʑo jo-ɕe.
tɕeri, nɯnɯ, nɯ ʁo lɯski tɕe amɲɯmɲo?? kɯ, nɤkinɯ, iɕqha nɯ, (0140)
spjaŋkɯ nɯ, nɤkinɯ, ʑaʑa ʑo jo-ɣi.
jo-ɣi tɕe tɕe nɯ-kɯm lo-nɤrkhɯrkhɯβ tɕe,
to-rɯɕmi tɕe, nɤki, "tsɯthopɯ, ɲɯ-tɯ-ɕqraʁ,
kɯm tɤ-ci, ʑaʑa tɤ-ci tɕe, 
ma aʑo nɤ-mu jɤ-nɯɣe-a" nɯra to-ti ɲɯ-ŋu.
tɕeri tsɯthopɯ nɯra kɯ pa-mtshɤm-nɯ tɕe, ɯ-skɤt ra kɯ-jpɯ-jpum ci pjɤ-ɕti tɕe,
tɕendɤre to-nɯjʁo-nɯ tɕe 
"mɤ-cɯ-j mɤ-cɯ-j, a-mu ɣɯ ɯ-skɤt rcanɯ, wuma ʑo kɯ-ndʑɤm kɯ-mpɕɤr ci ɕti, 
nɤʑo ndɤre, ji-mu ɲɯ-tɯ-maʁ, nɤʑo rcanɯ, nɤki,
spjaŋkɯ kɯ-pɣi nɯ ɲɯ-tɯ-ɕti" to-ti-nɯ.
tɕendɤre spjaŋkɯ nɯ kɯ nɯra ɯ-mthoŋ pjɤ-nɯ-tɕɤt-nɯ nɯra ko-nɯ-tso tɕe tɕendɤre 
kha jo-ɕe tɕendɤre, ɯʑo ɯ-kha zɯ jo-nɯɕe tɕe,
tɕe tɤjlɤpi kɯ-wɣrum ci to-ndza.
tɕendɤre ɯ-skɤt ra kɯ-ndʑɯ-ndʑɤm ʑo ɲɤ-kɤβzu-ci tɕe, nɤkinɯ,
tɕendɤre li /jo/ jo-jɣɤt tɕe jo-ɣi tɕe,
tsɯtho ra nɯ-kɯm nɯ tɕu jo-zɣɯt tɕe,
kɯm lo-nɤrkhɯrkhɯβ ɯ-khɯkha to-ti tɕe,
"tsɯtho kɯ-sɤjndɯjndɤt, kɯm tɤ-ci, kɯm tɤ-ci, ʑatsa tɤ-ci ma,
nɤ-mu jɤ-nɯɣe-a" nɯra to-ti ɲɯ-ŋu.
tɕeri, nɤkinɯ nɤki, tsɯtho kɯ-xtɕi nɯ ɲɯ-sɤŋo tɕe,
ɯ-skɤt nɯnɯ, ɯʑo ri pjɤ-xtshɯm ɯʑo ri pjɤ-mpɕɤr tɕe tɕendɤre, (calque)
nɤkinɯ iɕqha nɯ, "nɤ-ndzrɯ nɯ kɯm ɯ-rchɤβ nɯ tɕu lɤ-tɕɤt tɕe,
tu-rtoʁ-i" to-ti.(0315 singulier?)
tɕe spjaŋkɯ nɯ kɯ ɯ-ndzrɯ /lo/ nɤki, kɯm ɯ-rchɤβ nɯ tɕu lo-tsɯm.
tɕeri tsɯtho ra kɯ pa-mto-nɯ tɕe, 
"nɯnɯ tɕhindʐa nɯ ɯ-ndzrɯ nɯ kɯ-ɲɯ-ɲaʁ ɲɯ-ŋu?" ɲɤ-sɯso-nɯ.
tɕe to-ti-nɯ tɕe "mɤ-cɯ-j, mɤ-cɯ-j ma kɯm mɤ-cɯ-j ma
iʑo ji-mu ɣɯ ɯ-ndzrɯ kɯki kɯ-fse kɯ-ɲaʁ maʁ,
nɤʑo ʑgrɯ ʑo spjaŋkɯ ɲɯ-tɯ-ɕti" to-ti-nɯ.
tɕendɤre spjaŋkɯ nɯ kɯ "li, nɯ a-mthoŋ pjɤ-nɯ-tɕat-a" ɲɤ-sɯso tɕe,
li nɤkinɯ jo-ɕe tɕe iɕqha,
mianbao ɯ-kɯ-βzu kha nɯ tɕu jo-ɕe.
qɤjɣi ɯ-kɯ-βzu kha nɯ tɕu jo-ɕe tɕe, tɕendɤre iɕqha nɯ, 
mianbao ɯ-kɯ-βzu ra nɯ-kha nɯ tɕu jo-ɕe tɕe,
"aʑo a-mi ki to-nɯɣmaz tɕe", tɕe nɤkinɯ, iɕqha,
mianbao ɯ-kɯ-βzu nɯra ɣɯ nɯ-sloχpɯn ɯ-ɕki, nɤkinɯ,
"kukutɕu a-mi tɕe smɤn ci kɤ-lɤt,
tɕendɤre iɕqha, tɤjlu /tɯ/ pɯ-kɤ-rɤpɣi nɯnɯ ci kɤ-mar, tɕendɤre,
nɯ kóʁmɯz nɤ li iɕqha, tɤjlu ɯ-kɯ-βzu nɯ ɯ-ɕki jo-ɕe tɕe,
laoban nɯ ɯ-ɕki nɯ tɕu, iɕqha nɯ ɯ-kɯ-βzu nɯ ɯ-ɕki nɯ tɕu,
tɕe "tɤjlu ci nɯ-mar" tɕe, 
iɕqha a-mi ɯ-taʁ tɤjlɤpi nɯ-kɤ-mar ɯ-taʁ nɯ tɕu tɤjlu ci nɯ-mar ra" to-ti.
tɕendɤre nɯ kóʁmɯz nɤ, ɯ-ndzrɯ kɯ-ɲɯ-ɲaʁ nɯra ɲɤ-sɯwɣrum. 
445


