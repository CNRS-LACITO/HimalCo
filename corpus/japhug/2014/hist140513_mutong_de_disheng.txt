kɯkɯre ri, kɯ-lɤɣ tɤpɤtso ɣɯ ɯ-ɟuli ɯ-skɤt kɤ-ti ci ɣɤʑu.
kɯɕɯŋgɯ tɕe, nɤki, kɯ-lɤɣ tɤ-pɤtso ci pjɤ-tu tɕe,
nɯnɯ, nɤkinɯ, kɯ-βʁa ci ɣɯ ɯ-kha nɯtɕu tu-qur tɕe ɲɯ-lɤɣ pjɤ-ŋu
tɕeri kɯki, nɤkinɯ, ɯ-kɯ-βʁa nɯnɯ, ɯ-sɤɣ-lɤɣ nɯnɯ tɯrme nɯ wuma ʑo pjɤ-mkhrɯn (020 benef)
pjɤ-mkhrɯn qhe tshɯrɟɯn ʑo, nɤkinɯ, nɤkinɯ, 
tɤ-pɤtso kɯ-lɤɣ nɯra ɣɯ nɯ-ŋgra nɯnɯ, nɤkinɯ, pjɯ-sɯxtɕhaʁ ntsɯ pjɤ-ŋu.
tɕendɤre nɯ sɤznɤ, nɤkinɯ, iɕqha tɤ-pɤtso nɯ ɯ-ɕki "nɤʑo, nɤki tha, a-qaʑo tha laʁnɯ-rdoʁ a-nɯ-tɯ-ɣɤme tɕetha (045)
nɤki, ki tɯ-xpa nɯ-arɕo tɕe tɕetha nɤʑo ɣɯ nɤ-ŋgra kɤ-nɯ-mɟa ɲɯ-me ŋu tɕe, 
nɯtɕu tɕe nɤ-ŋgra a-mɤ-nɯ-tɯ-nɤmgrɤm!" to-ti.
tɕendɤre iɕqha nɯ, tɕeri nɯnɯ kɯ-βʁa nɯnɯ wuma ʑo li ɯ-ʁo pjɤ-mbi ma
kɤntɕhɯ-sla ɲɤ-ɕqhlɤt ri, kɯki tɤ-pɤtso ɣɯ, nɤki, ɯ-qaʑo tɯ-rdoʁ cinɤ mɯ-ɲɤ-tɕhaʁ.
tɕendɤre nɤkinɯ, kɯki nɤki, kɯ-lɤɣ tɤpɤtso nɯ ju-tɯ-nɯɣi ʑo tɕe, 
tɕendɤre nɤki iɕqha, nɯ kɯ-βʁa nɯ ɯ-kɯm nɯtɕu chɯ-ɕe tɕe,
nɤki, rɟara ɯ-ŋgɯ tɕe qaʑo tu-rtsi pjɤ-ŋu,
tɕe ci ʁnɯz χsɯm kɯβde nɯra ntsɯ tu-ti tɕe,
tu-rtsi pjɤ-ŋu ri, ɯ-rtsi to-sthɯt ri, li mɯ-ɲɤ-tɕhaʁ.
tɕendɤre kɯki kɯ-βʁa nɯ kɯ, nɤkinɯ, ɯ-mɲaʁ ra ko-sɤwij ʑo tɕe chɤ-rɯsɯso tɕe,
ki ɯ-tɯ-sɤre nɯ ma, nɯ ɕɯŋgɯ, nɤki, a-kɯ-lɤɣ nɯra kɯ ʑatsa 
tɕe nɯnɯ qaʑo nɯ ci jamar, ʁnɯz jamar ntsɯ ɲɯ-nɯ-ɣɤme-nɯ tɕe,
nɯnɯ qaʑo nɯra nɯ maʁ qhe, nɤki, ʑara kɯ-ɤrqhɯrqhi ju-n-nɯɕe-nɯ, ɲɯ-ɤ<nɯ>ɣro-nɯ tɕe /mɯju/ mɯ-ju-tshoz-nɯ (200)
nɯ maʁ nɤ, nɤki,
qapar kɯ ci chɯ-ndze, nɯ maʁ nɤ, nɤkinɯ,
???ki pjɯ-ndʐaβ-nɯ tɕe pjɯ-si-nɯ kɯ-fse pɯ-ɕti ri, (205)
ɯkɯki tɤpɤtso kɯ rcanɯ, maka ʑo mɯ́j-sɯxtɕhaʁ tɕe
tɕhindʐa ku-nɯ-ŋu kɯ?" ɲɯ-sɯsɤm.
tɕe a-nɯ-tɕhaʁ tɕe tɕe ɯ-ŋgra nɯnɯ, nɤkinɯ, pjɯ-sɯxtɕhaʁ ɲɯ-khɯ tɕe tɕe nɯ ku-nɯ-mge pjɤ-ŋu.
tɕendɤre tɤpɤtso nɯ kɯ iɕqha nɯ kɯ-βʁa nɯ ??kɯ tɕhi ɲɯ-sɯsɤm kɯ-ŋu nɯ koŋla ʑo pjɤ-tso tɕe tɕendɤre, (225)
ri mɤ-kɯ-tso to-ʑɣɤpa pjɤ-ŋu.
ɯ-sɯm tɕe, nɤʑo ki nɤ-sni wuma ʑo ɲɯ-ɲaʁ ri,
qaʑo maka ʑo nɯ-kɯ-tɕhaʁ me ɕti qhe, tɕendɤre nɤ-kɤpa me,
ri kɯki a-qaʑo mɯ-ɲɯ-tɕhaʁ kɯki ɟuli chɯ-lat-a ɲɯ-sɤŋo-nɯ ɲɯ-rga-nɯ tɕe núndʐa ɕti ma,
nɯ ma kɯ-maʁ me" ɲɯ-sɯsɤm pjɤ-ŋu, tɤ-pɤtso nɯ kɯ.
tɕendɤre ɯkɯki tɤpɤtso ki kɯ, ɟuli kɤ-lɤt wuma ʑo pjɤ-mkhɤz.
tɕendɤre iɕqha nɯ, ɟuli kɤ-lɤt pjɤ-rga,
tɕe kɤ-lɤt pjɤ-mkhɤz.
tɕendɤre ɯ-ɟuli nɯ ɯ-zgra nɯ wuma ʑo pjɤ-mpɕɤr rca,
tɯrme nɯ-sɤŋo-nɯ kɯnɤ, nɯ-sɯm ɲɯ-ɣɤβdi kɯ-fse,
nɯra mɤ-ra ma (305)
qaʑo ra kɯnɤ nɯ kɤ-sɤŋo pjɤ-rga-nɯ.
tɕendɤre nɯ qaʑo ra kɯ nɯ ɯ-ɟuli nɯ pa-mtshɤm-nɯ tɕe,
tɕe ɯ-ɕki ju-ɣi-nɯ ntsɯ pjɤ-ŋu.
tɕe nɯ mɯ-ɲɯ-nɯ-sɯxtɕhaʁ pjɤ-ŋu (315 tɤpɤtso nɯ kɯ?)
tɕe nɯra kú-wɣ-skɤr ʑo qhe tɕe ɲɯ-ɤnɯɣro-nɯ pjɤ-ŋu.
tɕendɤre ri nɯ kɯ-βʁa nɯ kɯ nɯra kɯ-fse nɯra mu mɯ-pjɤ-tso, 
tɕhindʐa qaʑo mɯ-ɲɯ-tɕhaʁ kɯ-ŋu nɯnɯ, ɟuli chɯ-lɤt ndʐa kɯ-ŋu nɯra mɯ-pjɤ-tso, 
tɕendɤre wuma ʑo pjɤ-nɤmtshɤr tɕe tɕendɤre,
nɯ ci a-kɤ-tso-a ɲɯ-ra, tɕhindʐa mɯ-ɲɯ-nɯ-sɯxtɕhaʁ ŋu ma,
nɯ ɕɯŋgɯ kɯ-lɤɣ nɯra kɯ ɲɯ-sɯxtɕhaʁ-nɯ  ntsɯ pɯ-ŋu ri,
kɯki kɯ maka mɯ́j-sɯxtɕhaʁ tɕe ɯ-ŋgra ri kɤ-sɯxtɕhaʁ mɯ́j-khɯ nɯra ɲɯ-sɯsɤm pjɤ-ŋu.
tɕendɤre nɯ kɯ-βʁa nɯ kɯ ɯ-fsosŋi tɕe, nɤkinɯ, iɕqha nɯ,
qaʑo ɯ-ndʐi kɯ tɯrcu thɯ-kɤ-βzu ci ɲɤ-ɕar.
tɕendɤre chɤ-pɣaʁ.
tɕe ɯ-rme nɯ ɯ-pɕi ɲɤ-ɕthɯz, ɯ-ndʐi nɯ ɯ-ŋgɯ ko-ɕthɯz tɕe tɕe to-ŋga. (centripete, centrifuge?)
tɕendɤre qaʑo to-nɯɕpɯz.
tɕe qaʑo ra nɯ-rca jo-ɕe tɕe,
nɯnɯ qaʑo ra tha-tɕɤt-nɯ??? tɕe tɕendɤre, (405)
nɤkinɯ tɤ-rca tɕu chɤ-ɬoʁ tɕendɤre, rɯŋgu jo-ɕe-nɯ.


