tɤpɤtso kɯmŋu-pɤrme ma mɤ-kɯ-zɣɯt ci pjɤ-tu,
wuma ʑo pjɤ-ɕqraʁ
tɕe kɯɕɯŋgɯ kɯɕɯŋgɯ tɕe, iɕqha nɯ,
kɯ-rɤtsɣe, kɯ-rɯtshoŋpa tɯrme kɯβde pjɤ-tu-nɯ tɕendɤre,
tɯtɯrca ɯ-pɕi tɕe tɯtsɣe ɯ-kɯ-βzu ju-kɤ-ɕe to-pa-nɯ (tɕe). (015)
tɕendɤre, nɯ tɯ-sŋi tɕe, iɕqha nɯ, 
wuma ʑo mɯntoʁ kɤ-ji kɯ-mpɕɤr chɯz jo-zɣɯt-nɯ tɕe,
tɕendɤre, ɯ-ŋgɯ nɯ tɕe, kɯ-nɤmɲo lu-kɯ-ɕe to-nɯ-pa-nɯ. (030)
tɕendɤre, iɕqha nɯ, ɯ-ŋgɯ lɤ-ari-nɯ tɕe, nɤkinɯ, iɕqha nɯ,
tɯrme kɯβde nɯ kɯ iɕqha, nɯ-tɤ-fkɯm ɯ-ŋgɯ tɕe iɕqha χsɤr tʂoŋka??? nɯnɯ stoŋtsu ci kɤ-rku nɯnɯ, tɤfkɯm nɯnɯ,
iɕqha kɯm kɯ-rɯru tɤ-mu nɯ ko-ɕtʂɯ-nɯ
tɕe ɯ-ɕki to-ti-nɯ tɕe,
iʑora kɤsɯfse jɤ-ɣe-j koʁmɯz nɤ, nɤkinɯ,
kɯki tɤ-fkɯm ki ɲɯ-kɯ-sɤja-j je" to-ti-nɯ.
tɕendɤre nɯra ɯ-ti to-jɤɣ tɕe nɯ tɯrme kɯβde nɯnɯ,
kɯ-rɤtsɣe kɯ-βde nɯnɯ, gongyuan ɯ-ŋgɯ nɯ tɕe lo-ɕe-nɯ tɕe,
iɕqha mɯntoʁ kɤ-ji nɯ tɕe,  
kɯ-nɤmɲo lo-ɕe-nɯ tɕe, 
tɕendɤre kɯ-sɤscit ci ɲɤ-ɕar-nɯ tɕe,
nɯ tɕu to-nɯna-nɯ.
tɕe nɯ ɯ-ʁɤri nɯ tɕu, maka tɯ??? tɕhɯmɲɯɣ ci 
koŋla ʑo kɯ-ɣɤrɕɯrɕɯt??? ʑo ku-ɣi pjɤ-ŋu. (120)
tɕendɤre, nɤki, tɯrme tɯ-rdoʁ ɯ-ŋgɯ?? to-ti tɕe, (126)
"jɤ-ru nɤ, ki tɯ-ci nɯ ɯ-tɯ-ɤmgri nɤ!
ɯ-qa ra kɯnɤ ɲɯ-sɤmto tɕe,
ɯ-ŋgɯ pjɯ-kɯ-ɕe tɕe tɯ-ku ci pjɯ́-wɣ-nɯ-sɤɕɤt,
pjɯ́-wɣ-nɯ-χtɕi a-pɯ-ŋu ndɤre,
wuma ʑo sɤscit thaŋ nɤ!" to-ti ɲɯ-ŋu
tɕeri ji-tɤɕɤt me matɕi tɤɕɤt mɯ-to-ndo-j tɕe, 
tɕe tshi tú-wɣ-pa to-ti ri,
ci nɯ kɯ, "a nɤki iɕqha tɕendi kɯm kɯ-rɯru tɤ-mu nɯ ɯ-ɕki tu-kɯ-ti tɕe, 
ɯ-tɤɕɤt tu thaŋ wo" to-ti ɲɯ-ŋu.
tɕendɤre kɯki kɤ-ti ta-sthɯt tɕe tɕendɤre, iɕqha rgargɯn tɤ-mu nɯ ɯ-ɕki chɤ-ɕe.
tɕeri nɯ tɕu tɕe nɯ-tɤɕɤt kɤ-rŋo mɯ-to-ti. 
nɤkinɯ, iɕqha nɤkinɯ, χsɤrkhoz nɯ nɯ-khɤm to-ti ɲɯ-ŋu.
tɕeri rgɤnmɯ nɯ mɯ-to-khɯ
"nɯʑɤra kɯ, iɕqha nɯ"
mɯ-to-khɯ mɯ-ɲɤ-kho tɕe tɕe,
"nɯʑɤra kɤsɯfse jɤ-tɯ-ɣe-nɯ koʁmɯz ɲɯ-kham-a kɯ-ra ɕti ma 
nɤj /nɤ-/ nɤjsti nɤ-ɕki mɤ-kham-a" to-ti. 
tɕendɤre, tɕeri iɕqha rgargɯn nɯ kɯ ɯ-jaʁ to-tɕɤt tɕe, nɤkinɯ, kɤsɯfse, nɤki maʁ!
ci nɯ tɤ-tɕɯ nɯ kɯ??? jo-ɣi tɕe,  (230)
/ci ra nɯ/ ci ra lo-kɤkhu-ci tɕe,
ci ra nɯ-ɕki "ki rgargɯn ki kɯ tɤɕɤt mɯ́j-khɤm" to-ti.
tɕendɤre, nɤkinɯ,
khro mɯ-pjɤ-kɤmɯrqhi-nɯ tɕe, iɕqha ci χsɯm nɯ mɯ-jo-ɣi-nɯ kɯ (245)
nɤki to-ti-nɯ, tɯtɯrca ʑo to-ti-nɯ tɕe,
"wo, a-wi, nɯ ɯ-ɕki nɯ-khɤm wo" nɯra to-ti-nɯ,
"ɯ-ɕki nɯ-khɤm tɕe tɕetha iʑora kɤsɯfse kɯ "pɯ-tɯ-χɕu" kɤtɯpa-j ɕti" to-ti-nɯ.
tɕeri nɯnɯ qiandai mɯ-to-ti kɯ, χsɤrkhoz nɯ mɯ-to-ti kɯ,
nɯ fse ʑo "nɯ-khɤm wo" to-ti.
tɕendɤre rgargɯn nɯ kɯ "nɯnɯ tɤ-fkɯm nɯ ɲɯ-kham-a ɲɯ-ra" ɲɤ-sɯso qhe, nɯ ɲɤ-kho.
tɕendɤre, nɤki, nɯ ɯ-ɕki ɲɤ-kho qhe, ci nɯ kɯ nɯra to-nɯ-ndo qhe nɯ jo-nɯɕe.
jo-nɯɕe tɕendɤre ɯ-ro χsɯm nɯnɯ pjɤ-rɤʑi-nɯ ri,
ci nɯ, nɯ-zda nɯ kɯ-ɣi pjɤ-me qhe, tɕendɤre 
ɯ-kɯm nɯ tɕe chɤ-ɣi-nɯ ri, 
tɕe iɕqha rgargɯn nɯ kɯ "nɯnɯ χsɤrkhoz nɯ ja-tsɯm ɕti" to-ti.
tɕendɤre, ci nɯ kɯ ɯʑo chɤ-nɯ-mqlaʁ nɯ ko-tso-nɯ rcanɯ,
tɕendɤre, nɯ-tɯ-sɤre?? kɯ nɯnɯ rgɤnmɯ nɯnɯ tɕe, fayuan tɕu jo-tsɯm-nɯ. (335)
tɕendɤre, faguan nɯ kɯnɤ li ŋu maʁ mɤ-kɯ-saχsɤl kɯ, (converb)
nɯ fse ʑo, nɤkinɯ, kɯki rgargɯn ɯ-scun kɯ-tu ɯ-taʁ tɕe 
nɯnɯ lonba /tanɯ../ tu-kɤ-nɯmbe kɯ-ra pjɤ-khrɤt. (355)
tɕendɤre rgargɯn nɯ rcanɯ, nɤki,
ɯ-kɤti ɲɤ-me, nɯ matɕi, ɯ-mtɕhi nɯ pjɤ-tu ri,
kɤ-ti mɯ-pjɤ-khɯ qhendɤre,
tɕendɤre, nɤkinɯ, fayuan nɯ ɲɤ-βde tɕe chɤ-ɬoʁ tɕe rcanɯ,
tʂu ra mɯ-pjɤ-zrɤtɕaʁ ʑo pjɤ-ŋke.
tɕe nɯ jamar tɕe tɕendɤre, ɯ-ʁɤri nɯ tɕu 
tɤpɤtso, tɤtɕɯpɯ kɯmŋu-pɤrme ma mɤ-kɯ-zɣɯt ci jo-ɣi.
tɕe to-thu 
"a-wi, nɯ tɕhindʐa nɤ-rŋɤmdoʁ mɯ́j-pe ɲɯ-ŋu?
nɤ-sɯm mɤ-kɯ-ɕe, /mɤkɯ../
nɤ-mɤ-kɤ-nɯrga kɯ-fse ɣɤʑu ɯβrɤ-ŋu?" to-ti.
tɕeri rgargɯn nɯ kɯ rcanɯ, nɯra sthɯci ʑo kɯ-sɤɣdɯɣ nɯ,
ɕu ɯ-ɕki a-pɯ-fɕɤt pjɤ-ɕti, 
ɯ-sɤ-fɕɤt pjɤ-me qhe (relative recipient)
tɕe tɤpɤtso ɯ-ɕki nɯ tɕu nɯra tɕhi pɯ-kɯ-fse nɯra pjɤ-fɕɤt.
tɕe tɤpɤtso nɯ kɯ rcanɯ wuma ʑo, nɤki, ɲɯ-ʑɣɤmgɯ??? ʑo tɕe to-ti tɕe, (443)
"aʑo nɤkinɯ, nɤ-βlu ci tu-tɕat-a jɤɣ, tu-ta-sɯxɕɤt tɕe,
tɕeri, nɤkinɯ, aʑo a-ŋgra a-kɯ-chi ci tɤ-χti ra to-ti."
tɕe rgargɯn nɯ ɣɯ khro mɯ-ɲɤ-stu ri, 
tɕe li tɤpɤtso pjɤ-ɕti qhe (adversatif)
ɯ-kɯ-chi ci to-χtɯ.
tɕe tɤpɤtso ɲɤ-rga tɕendɤre kɯ-chi tu-ndze ɯ-khɯkha nɯra to-ti tɕe,
"nɤʑo li ci fayuan jɤ-ɕe,
tɕendɤre faguan ɯ-ɕki nɯ tɕu a-tɤ-tɯ-ti tɕe,
"nɯnɯ tɯrme kɯβde nɯ jɤ-azɣɯt-nɯ koʁmɯz nɤ, 
nɤkinɯ, iɕqha tɤ-fkɯm ɲɯ-kham-a kɯ-ra pɯ-ɕti tɕe,
nɤki, tham tɕe ʑara χsɯm ma me-nɯ,
thamtham tɕe χsɯm tu-nɯ ma ci nɯ jɤ-anɯri ɕti tɕe, 
tham χsɯm tu tɕe,
tɕeri nɤki, aʑo, nɤki, ʑara χsɯm ma kɯ-me nɯ 
aʑo nɯnɯ tɤ-fkɯm nɯ li mɤ-tɕat-a" to-ti. (530)
tɕendɤre iɕqha nɯ, "a-tɤ-tɯ-ti" to-ti.
tɕendɤre rgargɯn nɯnɯ wuma ʑo ɲɤ-rga tɕe
nɯɕɯmɯma ʑo fayuan nɯ tɕu jo-ɕe tɕe,
kɯkɯra, tɤpɤtso kɯ fɕɤt??? tɯ-ta-tɕɤt nɯra to-ti. (548)
tɕeri, nɤki faguan nɯ kɯ, iɕqha, kɯki iɕqha nɯra,
kɯ-rɯtshoŋpa nɯra tɤrca pjɤ-tu-nɯ tɕe, nɯra nɯ-ɕki tɕe,
"nɯʑɤra, ki kɯ-fse tɤ-tɯ-nɯkrɤz-nɯ pɯ-ŋu ɕi?" to-ti ri,
ci nɯra kɯ "pɯ-ŋu, nɯra tɤ-nɯkrɤz-i pɯ-ŋu" to-ti-nɯ.
tɕendɤre, "qhe nɯʑora kɯ kɯmaʁ nɯnɯ z-jɤ-sɯɣe tɕe tɕe,
nɯ koʁmɯz nɤ, kɯki, nɯ-χsɤr nɯ a-ɣɯ-jɤ-tɯ-nɯ-ru-nɯ" to-ti.
tɕendɤre iɕqhanɯ, kɯ-rɯtshoŋpa nɯra, tɕe nɯ-kɤti ɲɤ-me qhe,
tɕendɤre nɯ-sɯm mɤ-sɤ-ɕɯ-ɕe ʑo jo-nɯ-ɕe-nɯ pjɤ-ra. (gerondif)
tɕendɤre rgɤnmɯ nɯ ɣɯ ɯ-scun nɯ ɲɤ-ɣɤme-nɯ (632)
tɕe nɯmbe mɤ-kɯ-ra ɲɤ-kɤβzu-ci.
nɯ maʁ nɤ, ɣɯ-z-nɯmbe pjɤ-ŋu nɤ!
tɕe tɤpɤtso nɯ wumaʑo pjɤ-ɕqraʁ ma nɯra to-ti.