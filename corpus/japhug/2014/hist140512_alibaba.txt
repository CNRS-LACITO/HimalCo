ʑa-tɕi ɕi? tɤ-zgra mɯ́j-ʁdɯɣ? 
kukutɕu, kɯɕɯŋgɯ tɤ-tɕɯ alibaba kɤ-ti ci pjɤ-tu tɕe,
nɯ chondɤre iɕqha, tɕaχpa kɯβdɤsqi kɤ-ti ɲɯ-ŋu.
tɕendɤre, iɕqha kɯɕɯŋgɯ tɕe nɤkinɯ, iɕqha nɯ,
rɟɤlkhɤβ ci pjɤ-tu tɕe, nɯnɯ, nɤki, bosiguo pjɤ-rmi.
tɕe nɯnɯ bosiguo nɯtɕu tɕe, kɤndʑɯxtɤɣ tɯ-tɕha pjɤ-tu-ndʑi.
wuma ʑo kɯ-ŋgɯ kɤndʑɯxtɤɣ ci pjɤ-tu-ndʑi tɕe,
tɕe kɯ-wxti nɯnɯ, tɤ-pi nɯnɯ, gaoximu pjɤ-rmi.
kɯ-xtɕi nɯnɯ alibaba pjɤ-rmi.
tɕe nɯ kɤndʑɯxtɤɣ ni thɯ-wxti-ndʑi tɕendɤre, iɕqha nɯ,
tɤ-pi nɯ kɯ ɯ-rʑaβ nɯ, nɤki, kɯ-rɯtshoŋpa ɣɯ ɯ-me ci ɲɤ-nɯ-ɕar.
tɕendɤre nɯɕɯmɯma ʑo chɤ-mɤɕi.
tɕeri ɯ-ʁi nɯnɯ, kɯ nɤki, kɯ-ŋgɯ ɯ-me ci ɲɤ-nɯ-ɕar ɕti qhe chɯ-mɤɕi maka mɯ-pjɤ-cha.
100
