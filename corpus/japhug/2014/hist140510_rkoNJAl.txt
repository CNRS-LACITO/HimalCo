tɕendɤre kɯɕɯŋgɯ tɕe, iʑo i-sɤtɕha nɯ tɕu, nɤkinɯ,
rkoŋɟɤl tu pjɤ-ŋgrɤl tu-ti-nɯ ɲɯ-ŋu.
pɯ-nnɯ-tu pɯ-nnɯ-me  mɤxsi ma,
rkoŋɟɤl kɤ-ti ci pjɤ-tu tɕe, 
rkoŋɟɤl nɯnɯ, ɯ-mi ɯ-ntsi nɯ ma me khi.
ɯ-mi ɯ-ntsi ma me khi tɕe tɕendɤre,
tsuku kɯ tɕe tɕhɯlɤɣrum ci tu-ŋge ɲɯ-ŋu nɯra tu-ti-nɯ pjɤ-ŋgrɤl tɕendɤre,
pɯ-nnɯ-ŋu pɯ-nnɯ-maʁ mɤxsi ma rcanɯ,
tɕendɤre ɯ-mɤru kɤ-mto pjɤ-tu ma nɯ ma kɤ-mto pjɤ-me.
tɕendɤre ɯ-mɤru nɯnɯ tɤjpa ka-lɤt kɯ-fse,
\c 下雪了以后（才看得到脚印）
nɯ maʁ nɤ tɯji lɤ-kɤ-ɕlu kɯ-fse ɯ-ŋgɯ tu-ŋke tɕe,
nɯ ɯ-mɤru nɯnɯ ɯ-mɢla, tɯ-mɢla ju-te nɯ tɯ-ɟom jamar ntsɯ /pjɤ/ pjɤ-tu.
tɕe nɯ kɯ-fse nɯ ɯ-mɤru tɕe, ɯ-mɤru nɯ, ŋotɕu pa-ta nɯ kɯ-rnɯ-rnaʁ ʑo pjɤ-ŋu.
tɕe nɯ rkoŋɟɤl pjɤ-ŋu tɕe nɯnɯ, 
ɯ-mi ɯ-ntsi ma kɯ-me nɯ tɕe tɕe rkoŋɟɤl tu-ti-nɯ ŋu ma tɕendɤre, nɤkinɯ,
nɯ kɯ-fse pjɤ-ŋu tɕe, nɤki,
rkoŋɟɤl kɯnɤ, wuma ʑo kɯ-rɯkɯŋu tu ɲɯ-ŋgrɤl,
kɯ-mɤɕi tu ɲɯ-ŋgrɤl, 
li wuma ʑo mɤ-kɯ-rɯkɯŋu tɕe kɯ-ŋgɯ tu ɲɯ-ŋgrɤl.
tɕendɤre iɕqha nɯ, tɯ-tɯpɯ tɕe, rkoŋɟɤl nɯ kɯ nɯ li tɕheme ku-nɤzde ɲɯ-ŋgrɤl.
tɕe tɕheme ku-nɤzde ɲɯ-ŋgrɤl tɕe tɕendɤre iɕqha,
tɯ-tɯpɯ ʁzɤmi ci pjɤ-tu-ndʑi, ndʑi-rɟit pjɤ-me.
tɕe tɤ-wa nɯ tɯndʐɯβ pjɤ-rmi, tɤ-mu nɯnɯ tɕandu pjɤ-rmi.
tɕeri nɤkinɯ, tɕandu nɯ kɯ rkoŋɟɤl nɯ ku-nɤzde pjɤ-ŋu tɕe tɕendɤre,
nɯnɯ kɯ ka-nɤzda ɕe tɕeri,
tɯʑo kɯ-nɯ-tso mɯ́j-ŋgrɤl khi
tɕe kɯ-nɯ-tso mɯ́j-ŋgrɤl khi tɕe tɕendɤre iɕqha nɯ, 
kɯ-nɯ-tso mɯ́j-ŋgrɤl khi tɕe tɕe nɯ kɯ-rɯkɯŋu nɯ kɯ iɕqha nɯnɯ ka-nɤzda nɯnɯ wuma ʑo pjɤ-rɯkɯŋu pjɤ-mɤɕi khi tɕe, 
\c relative
ɕɤr tɕe ɲɯ-sɤŋo tɕe tɤtɤɣ ɯ-ŋgɯ tɕe,
tɤɕiqaj nɯ tɤtɤɣ ɯ-ŋgɯ rɕɯβrɕɯβrɕɯβrɕɯβ ʑo pjɯ-lɤt nɯ,
ɯ-zgra nɯ pjɤ-sɤmtshɤm. 
tɕe ɯ-fso tɕe z-jo-ru-nɯ tɕe nɯ-tɤtɤɣ ra tu-zmɯrmbi ʑo zjaŋzjaŋ pjɤ-ŋu.
tɕe nɤkinɯ, tɤ-ŋgɤr tɤ-rtsi kɯ-fse nɯra li ci jamar z-jɤ-ru-nɯ tɕe ci ntsɯ tu-ro pjɤ-ŋgrɤl ɲɯ-ŋu.
tɕe nɯ kɯ-fse nɯ pjɤ-ŋu tɕe tɕeri,
/nɯ kɯ/ rkoŋɟɤl nɯ kɯ nɯ li iɕqha tɤ-nmaʁ nɯ tu-nɤsɤɣ pjɤ-ŋgrɤl tɕe,
tɕe nɯnɯ lɯski tɕe wuma ʑo pjɤ-naʁdɤz,
\c rkoŋrɟɤl nɯ kɯ ɯ-nmaʁ nɯ pjɤ-naʁdɤz
tɕe nɯ ma li ɣɯ-nɯ-sɯχsɤl mɯ-pjɤ-ŋgrɤl ri, 
ɕɤr tɕe ʁzɤmi ni kɯ-pɯ-pe ʑo ɕ-ko-nɯ-rŋgɯ-ndʑi tɕe,
tɕe ɕɤr thɯ-sta tɕe, tɕe tɤ-tɕɯ nɯ thɯ-sta tɕe,
tʂapa maŋlo ɯ-χtɯ ʑo ntsɯ pjɯ-zɣɯt tɕe nɯtɕu zɯ, 
fsapaʁ ra nɯ-rca zɯ tu-nɯslɯt ʑo ku-rŋgɯ pjɤ-ŋu. 
tɕe nɯtɕu tu-rɤru pjɤ-ra khi tɕe tɕe 
nɯ kɯ-fse ntsɯ ʑimkhɤm ʑo pjɤ-fse tɕe tɕe 
pa-sɯχsɤl-nɯ tɕe tɕendɤre mphrɯmɯ ɕ-pjɤ-sɯ-ru-nɯ ri,
nɯ-rpi kɯ-ɴqɯ-ɴqa ʑo to-rɯrɤt-nɯ. 
tɤ-rpi wuma ʑo kɯ-wxti ɲɤ-sɯβzu-nɯ pjɤ-ra.
tɕe tɤ-rpi ɲɯ́-wɣ-sɯβzu tɕe tɕendɤre, nɤkinɯ iɕqha,
χpɯn cho βlama nɯra ɣɯ nɯ-mbɯlwa ɣɯ́-lɤt ra,
nɯ-mbɯlwa lɤ́-wɣ-lɤt tɕe tɕendɤre, 
tɤ-rtsi tɤ-ŋgɤr, /tɤrt/ nɤki tɯrɟɯ laχtɕha tɯjpu nɯra tú-wɣ-βzu ra.
tɕendɤre nɯnɯ tɤ-rpi tɯ-ɣjɤn nɯra ɲɤ-sɯβzu-nɯ /pjɤ/ pjɤ-ra khi ma,
tɕe nɯnɯ tɤ-rpi ɲɯ́-wɣ-sɯβzu tɕe tɕe χtɕɤt ra pjɯ́-wɣ-sɯlɤt tɕe tɕe phɤn ɲɯ-ŋgrɤl tu-ti-nɯ ri, 
tɕe nɯ laʁnɯ-xpa jamar qhe, li nɯ tu-fse pjɤ-ɕti qhe,
li nɯ tɤ-rpi ntsɯ ɲɯ́-wɣ-sɯβzu pjɤ-ra qhe, 
tɕe ʑɯrɯʑɤri tɕe ɲɯ́-wɣ-ɣɤŋgɯ-nɯ ɕti wo,
matɕi... tɕe nɯ kɯ-fse tɤ-rpi ntsɯ ɲɯ́-wɣ-βzu qhe tɕe ɲɯ-kɯ-ŋgɯ ɕti.
tɤ-rpi ɲɯ́-wɣ-βzu tɕe nɯnɯ kɯ, nɯnɯ nɤki iɕqha, 
tɕhɤz nɯ kɯ tu-kɯ-fsroŋ ɕti tɕe, ɲɯ-kɯ-ŋgɯ mɤ-cha tu-ti-nɯ ɲɯ-ŋu ri,
mɯ́j-sɤstu matɕi nɯra ɣɯ́-ntɕhoz ɲɯ-ra tɕe,
tú-wɣ-ntɕhoz tɕe chɯ-ɤrɕo ɕti.
tɕe rkoŋɟɤl nɯ nɯ kɯ-fse pjɤ-ŋu khi wo.
mɤxsi, nɯ kɤ-ti nɯ pɯ-mtsham-a, nɯ ɯ-kɯ-fɕɤt mɯ-pɯ-mtsham-a.
tu ɲɯ-ŋgrɤl, ŋgrɤl mɤ-ŋgrɤl mɤxsi.

=======
li ci nɯnɯ tɕe tɕe li tɤ-mu nɯnɯ ɯ-ɕki nɯnɯ li, nɤki tɤ-mu nɯ iɕqha nɯ,
kɯ-mpɕɤr ci pɯ-ŋu ma nɯnɯ, ɯnɯnɯ ɯ-lɯz pɯ-xtɕi nɯtɕu tɕe li,
nɯ rkoŋɟɤl ku-nɯ-te ŋu tu-ti-nɯ pɯ-ŋgrɤl ma nɯnɯ tɕe,
tɯ-ɣjɤn tɕe, ɯ-nmaʁ nɯnɯ ŋotɕu jɤ-ari ŋu ma ɲɤ-nɯrmɯ tɕe,
tɕelo tɕe chɤ-ɣi tɕe, tɕe ku-rtoʁ tɕe,
ɯ-rʑaβ nɯ ɯ-ʁɤri nɯtɕu, nɤkinɯ, ɯ-kɯ-qru lo-ɣi kɯ-fse ɕti ri,
thɯ-azɣɯt tɕe, ɯ-rʑaβ nɯ kɯ qajɣi pjɤ-k-ɤsɯ-βzu tɕe kha pjɤ-rɤʑi ɕti.
tɕe nɤkinɯ, pjɤ-rɤʑi ɕti tɕe "maʁ, a-kɯ-qru lɤ-tɯ-ɣe maʁ ɯ́-ŋu" to-ti ri,
"ma nɯnɯ maʁ nɤ, aʑo kɯre a-ʁa ku-me tɕe,
tɯmgo ku-osɯ-βzu-a ɕti ma aʑo nɤ-kɯ-qru lɤ-ɣe-a me" tu-ti pjɤ-ŋu. 
\c egophoric
to-ti khi.
tɕeri ɕɤr tɕe li kɤ-nɯ-rŋgɯ-ndʑi tɕe tɕe, nɯ maʁ nɤ, nɤki, thɯ-sta tɕe iɕqha nɯ, 
ndʑi-ku tɯtɯrca ju-kɯ-ru nɯ thɯ-sta tɕe ɯ-ku tɤʑin chɯ-ru, tɤ-tɕɯ nɯ ɣɯ 
\c (right dislocation)
nɯ maʁ nɤ khapa nɯtɕu ɕ-pjɯ́-wɣ-ɣɤntaβ pjɤ-ŋgrɤl khi.
nɯra tu-fɕɤt-nɯ ŋgrɤl tɕe nɯnɯ pɯ-ŋu pɯ-maʁ mɤxsi.
kɤ-fɕɤt ndɤre nɯkɯ-fse pjɯ-tu.
tɕeri ɯ-pɯ-kɯ-mto tɕi pjɤ-me wo ma,
khikhjo ma nɯma ɯ-kɯ-sɯz maŋe.
"pjɤ-ŋu khi, pjɤ-ŋu...pjɤ-ŋu khi" nɯra tu-ti-nɯ ma nɯ ma kɤ-ti pɯ-me.

