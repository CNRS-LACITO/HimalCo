iɕqha, rŋɯl ɣɯ nɤki tɯtsɣe ɯ-kɯ-βzu ci pjɤ-tu, 
tɕe kɯ-mɯrkɯ ci pjɤ-tu.
kɯɕɯŋgɯ tɕe tɯrme ci pjɤ-tu tɕendɤre, iɕqha nɯ,
iɕqha rŋɯl cho χsɤr ɯ-sɤ-sɤndu nɯnɯ ɣɯ diandian ci ko-ta.
tɕe nɯnɯtɕu ko-ta tɕe tɕendɤre,
nɯnɯ ɯ-kɤ-nɤma nɯ tɕe iɕqha, rŋɯl χsɤr nɯra tu-sɤndɯnde ntsɯ pjɤ-ŋu.
tɯ-sŋi tɕe tɕendɤre, ɯʑo kɯ li tɯ-tɤ-fkɯm ʑo, iɕqha pɕawtsɯ ɯ-fkɯm nɯnɯ pjɤ-k-ɤsɯ-ndo-ci tɕe,
kha ju-nɯɕe pjɤ-ŋu tɕe, tʂu nɯtɕu pjɤ-ŋke tɕe tɕendɤre
kɯmɯrkɯ tɯ-boʁ pjɤ-tu-nɯ tɕe, nɯra kɯ pjɤ-mto-nɯ.
tɕendɤre to-nɯɴqhu-nɯ.
tɕe kɯmɯrkɯ ra nɯ-ŋgɯz nɯtɕu hanɯni kɯ-nɯkhramba ci, kɯ-znɤcha kɯ-znɤɕqraʁɕqraʁ ci pjɤ-tu tɕe, 
tɕendɤre ɯ-zda ra nɯ-ɕki tɕe,  maka to-rɯχparɤβ tɕe nɤkinɯ, 
"aʑo rcanɯ, iɕqha  nɯ, maka qale chɯ-kɤ-ɣɤmɯt ʑo kɯ-fse ʑo tɯ-xɕɤt kɤ-lɤt mɤ-kɯ-ra kɯ, 
kɯ-ɤpɤmbɯmbat ʑo nɯnɯ iɕqha, nɤki, rŋɯl tɯ-tɤ-fkɯm nɯ a-jaʁ ju-sɯ-ɣɯt-a cha-a" to-ti.
tɕe kɯmaʁ kɯmɯrkɯ nɯra kɯ mɯ-ɲɤ́-wɣ-nɯstu.
tɕeri to-ti tɕe,
"nɯ kɤ-nɤjo-nɯ tɕe, tha kɤ-rtoʁ-nɯ jɤɣ nɤ́ma tha
nɯnɯ aʑo nɤkinɯ, kɤ-rtoʁ-nɯ jɤɣ ma nɯ-kɤ-rtoʁ kɯ-sna tu-βze-a cha-a" to-ti
\c causatif
tɕendɤre iɕqha nɯ, iɕqha, rŋɯl tɯ-tɤfkɯm ɯ-kɯ-ndo nɯnɯ, kɯ-rɤtsɣe nɯ ɣɯ ɯ-qhɯ-qhu tɕe ɕ-to-ŋke.
jo-ɕe tɕe tɕendɤre iɕqha, nɯnɯ kɯ-rɤtsɣe nɯnɯ kɯ, 
kha ju-tɯ-zɣɯt ʑo tɕe, 
nɯnɯ ɯ-tɤ-fkɯm nɯ, rŋɯl kɤ-rku tɤ-fkɯm nɯnɯ, chaji ɯ-taʁ nɯtɕu ɲɤ-ta.
tɕe ɲɤ-ta tɕe tɕendɤre,
"kɯ-mɤku a-jaʁ nɯ pjɯ-χtɕi-a tɕe nɯ kóʁmɯz nɤ ci ʑ-lu-rɤpɕaʁ-a" nɯra ɲɤ-sɯso tɕe tɕendɤre,
nɤki iɕqha nɯ, nɯra ɲɤ-sɯso tɕe, tɕendɤre ri,
nɯ ɯ-ʁjoʁ nɯ kɯ iɕqha, ɯ-βdaχpu nɯ kɯ ɯ-ɕki to-ti tɕe,
ɯ-βlu ra tɤ-kɤ-tɕɤt tu-nɤme pjɤ-ŋu tɕe, 
nɯɕɯmɯma ʑo nɤkinɯ, tɯ-ci nɤki iɕqha, 
tɯ-ci ɯ-kɯ-rku jo-ɕe
tɕendɤre iɕqha, nɤki ɯ-ʁjoʁ nɯnɯ wuma ʑo nɤkinɯ, kɯ-ɣɤmbɣomru ci pjɤ-ŋu tɕe, 
kɯm kɤ-pa ɲɤ-nɯ-jmɯt
tɕe iɕqha kɯ-mɯrkɯ nɯnɯ, kɯ-rɯkhramba nɯnɯ, nɯ ʁo ɯ-tsa ʑo pjɤ-βzu tɕe jo-ɣi tɕe iɕqha nɯ,
masɤrɯrju nɯnɯ nɤkinɯ, kɯ-rɯtshoŋpa nɯ ɣɯ ɯ-kha nɯtɕu jo-ɕe tɕendɤre,
kɯ-ɤpɤmbɯmbat ʑo iɕqha rŋɯl tɯ-tɤ-fkɯm nɯ to-ndo.
tɕe ma tu-znaχɕɯχɕu ʑo tɕe, ɯ-zda ra nɯ-rca tɕu jo-zɣɯt.
tɕendɤre kɯmaʁ nɯra, kɯ-mɯrkɯ nɯra kɯ, 
"nɯra pɯ-fse nɯra pɯ-raŋ" to-ti tɕe, pjɤ-fɕɤt tɕe,
wuma ʑo nɤkinɯ, iɕqha nɯ, ɲɤ-naχaʁ-nɯ 
ndɤre "ɲɯ-cha" ɲɤ-sɯso-nɯ.
tɕe nɯ jamar tɕe tɕendɤre,
nɯ-rchɤβ nɯ tɕu kɯmɯrkɯ nɯ kɯ, tɯ-rdoʁ nɯ kɯ to-ti tɕe,
"nɯ ɲɯ-ŋu, nɤʑo nɯ ndɤ koŋla ʑo ɲɯ-tɯ-cha.
tɕeri, ɯnɯnɯ nɤkinɯ,tɯrme ɣɯ ɯ-rŋɯl nɯnɯ na-nɯ-ɣɤme tɕe,
ɯ-tɤ-fkɯm nɯ nɯ-me tɕe kɯsthɯci kending ʑo, nɤki ʑgrɯɣ ʑo nɯ ɯ-ʁjoʁ nɯ ku-nɤmqe,
nɯ sɤznɤ ɯ-ʁjoʁ nɯ ʁndi thaŋ tɕe,
tɕe kɯki nɤʑo tɤ-tɯ-nɤma-t ki tɕe nɯsthɯci mɯ-ɲɯ-mpɕɤr, mɯ́j-pe ma" to-ti.
tɕendɤre iɕqha kɯ-mɯrkɯ nɯ kɯ nɯ pa-mtshɤm tɕe,
"wo nɯnɯ kɯki ʁo apɤmbat ɕti ma nɤkinɯ,
aʑo nɯnɯ, nɤki tɕheme tɤ-ʁjoʁ nɯnɯ aʑo a-ndʐa kɯ nɯnɯtɕu kɤ-nɯkhrɯm a-mɤ-pɯ-ra tɕe, nɯ ɕti" to-ti tɕe 
tɕe nɯɕɯmɯma ʑo, iɕqha nɯ, 
iɕqha ta-mɯrkɯ ɣɯ ra ɣɯ nɯ-kha nɯtɕu jo-ɕe tɕe,
\c relative
tɕe ɲɯ-sɤŋo tɕe tɕendɤre,
nɯnɯ tɕheme tɯ-ʁjoʁ nɯnɯ li koŋla ʑo pjɤ́-wɣ-ʁndɯ.
tɕendɤre ɯ-tɯ-ɣɤwu pjɤ-sɤre ʑo tɕe tɕendɤre,
kɯmɯrkɯ nɯ jo-ɕe tɕe, 
nɯ-kha ɯ-kɯm nɯ ʑ-lo-nɤrkhɯrkhɯβ tɕe tɕe,
βdaχpu nɯ kɯ kɯm to-cɯ tɕe,
"nɤʑo ɕɯ ɲɯ-tɯ-ɕar ŋu? 
kɯ-ra nɯ ɣɤʑu ɕi, nɤ-nɤma tu ɯ́-ŋu?" to-ti.
tɕeri kɯmɯrkɯ nɯ kɯ "iɕqha nɤkinɯ, rŋɯl kɤ-rku tɤ-fkɯm nɯnɯ, nɤkinɯ iɕqha nɯ, to-tɕɤt.
"tɕe jɤ-ru tɕe kɯki nɤki, 
aʑo nɯʑo, nɯ-jilco ɣɯ ra ɣɯ nɯ-ʁjoʁ ŋu-a tɕe,
aʑo a-βdaχpu nɯ kɯ "kɯki nɤ-ɕki ɣɯ-tɤ-ti" ɲɯ-ti ma
kɯki nɤʑo ɣɯ nɤ-tɤ-fkɯm kɯki kho-kɯm zɯ ɲɯ-ɤta tɕe tɕendɤre,
\c sensory + past
aʑo a-βdaχpu nɯ kɯ pjɤ-nɯmto tɕe tɕendɤre nɤ-ɕki jɤ́-wɣ-sɯɣɯt-a ŋu tɕe,
tɕeri nɯnɯ /jɤ́/ nɤ-ɕki jɤ́-wɣ-sɯɣɯt-a ŋu
nɯnɯ ɲɤ-tɯ-nɯ-ɣɤme-t tɕe,  
nɯ-ʁjoʁ nɯ ma-tɤ-tɯ-ʁndi ma
nɯnɯ nɤki, iʑo a-βdaχpu nɯ kɯ pjɤ-nɯmto tɕe jɤ́-wɣ-sɯɣɯt-a tɕe,
nɤ-kɯ-sɤja jɤ-ɣe-a." to-ti
tɕe nɯnɯ, /nɯ pɯ-pɯ-ŋu/ nɯnɯ ɲɯ-kham-a jɤɣ ri, nɤkinɯ
shouju pɯ-rɤt ra tɕe,
nɤ-jaʁ nɯ-kɤ-zɣɯt ɣɯ ɯ-scoz pɯ-rɤt tɕe nɯ ʑo ju-tsɯm-a ra" to-ti.
tɕendɤre, nɯnɯ ju-tsɯm-a tɕe, nɤki a-βdaχpu ɯ-ɕki a-kɤ-ɕthɯz pjɯ-tu ra" to-ti.
tɕendɤre nɤki, ɯ-tɤ-fkɯm nɯ /rŋɯlkɤ/ rŋɯl-khoz nɯnɯ  
ɯ-jaʁ jo-zɣɯt tɕe tɕendɤre nɯ tɤ-rga pjɤ-sɤre ʑo tɕe,
maka ʑo iɕqha kɯmɯrkɯ kɯ ta-tɯt nɯra mɯ-ɲɤ-nɯsɯmŋɤn
tɕe nɯɕɯmɯma ʑo kha ɯ-ŋgɯ lo-ɕe tɕe nɯra tɤ-scoz ɯ-kɯ-rɤt lo-ɕe.
tɕeri nɤki, tɕe nɯ jamar tɕe iɕqha ɯ-ʁjoʁ nɯnɯ ɯ-kɤ-ʁndɯ nɯra ɲɤ-me matɕi,
tɤ-scoz ɯ-kɯ-rɤt jo-ɕe ɕti tɕe, 
tɕendɤre nɤkinɯ,
nɯ ci nɯnɯ ɯ-ŋgɯ tɤ-scoz ɯ-kɯ-rɤt jɤ-ari ɲɯ-ɕti tɕe
li iɕqha rŋɯl kɤ-rku ɯ-tɤ-fkɯm nɯnɯ to-nɯ-ndo qhe jo-nɯɕe.
tɕe li maka stɤrɟɯɣ kɯ jo-nɯɕe qhe ɲɤ-ʑɣɤɣɤme.
tɕe nɯra tu-ti ɲɯ-ŋu.
