kɯki li phaʁrgot, tɕendɤre mbro, tɕe kɯ-ɣɤrʁaʁ tɯrme nɯnɯra kɤ-ti ɲɯ-ŋu
kɯɕɯŋgɯ tɕe, nɤkinɯ, iɕqha phaʁrgot chondɤre mbro nɯni
/sɲikuku/ tshɯrɟɯn ʑo tɯtɯrca ku-rɤʑi-ndʑi tɕe, sɯjno tu-ndza-ndʑi ɲɯ-nɯrɯ-ndʑi pjɤ-ŋu.
tɕendɤre phaʁrgot nɯ wuma ʑo pjɤ-rɯŋɯŋɤn tɕe, 
nɯ maʁ nɤ, nɤkinɯ, xɕaj nɯra pjɯ-rɤtɕɯmtɕaʁ 
nɯ maʁ nɤ, tɯ-ci ndʑi-kɤ-tshi ɯ-spa nɯnɯ ɲɯ-ɕmi tɕe ɲɯ-sqarndɯm pjɤ-ŋu.
tɕendɤre mbro kɯnɤ wuma ʑo pjɤ-nɤsɤɣdɯɣ, pjɤ-qha.
tɕe nɯ ɯ-sci ci tu-βze-a ra" ntsɯ ɲɯ-sɯsɤm pjɤ-ŋu.
tɕeri ɯ-kɤpa pjɤ-me tɕe jo-ɕe tɕe,
kɯ-ɣɤrʁaʁ nɯnɯ ɯ-ɕki "tu-kɯ-qur-a ra ma nɯra ɲɯ-fse" to-ti.
tɕe kɯ-ɣɤrʁaʁ nɯ kɯ "tɕe jɤɣ ri, nɯ pɯ-pɯ-ŋu qhe, nɤkinɯ,
aʑo, nɤkinɯ nɤ-tshɯɣ tu-te-a tɕe,
tu-ta-nɯmbrɤpɯ ra" to-ti ɲɯ-ŋu.
tɕeri, nɯ mɤɕtʂa nɤ kɤ-qur mɤ-khɯ" to-ti ɲɯ-ŋu 
tɕe mbro kɯ "nɯnɯ tha a-mɤ́-wɣ-qur-a tɕe" ɲɤ-sɯso tɕendɤre "jɤɣ" to-ti.
tɕendɤre iɕqha kɯ-ɣɤrʁaʁ nɯ kɯ ta-tɯt nɯ to-stu.
tɕendɤre nɤkinɯ, kɯ-ɣɤrʁaʁ nɯ kɯ mbro ɣɯ, nɤkinɯ, to-nɯmbrɤpɯ tɕe tɕe 
iɕqha nɯ, kɯki phaʁrgot nɯ pjɤ-ɕɯnŋo-ndʑi.
tɕendɤre nɤkinɯ, pa-ɕɯnŋo-ndʑi tɕe, tɕe kɯ-ɣɤrʁaʁ nɯ kɯ mbro nɯ to-mtshi tɕe kha jo-nɯtsɯm.
tɕendɤre iɕqha mbrɤndzoʁloʁ, mbro ɯ-ndza sɤ-ta ɣɯ ɯ-rkɯ nɯ tɕu ko-βraʁ
tɕendɤre mbro nɯ kɯ, nɤkinɯ, ɲɤ-ɲɟɤt tɕe "ki a-scawa, ki a-tɯ-khe nɯ,
nɯnɯ phaʁrgot kɯ kɯ-xtɕɯ-xtɕi mɯ-tɤ-kɤ-sɤpe nɯnɯra tɤ-naʁdɯɣ-a tɕe,
tɕendɤre nɤki, mɤ́ɣrɤz nɤ, aʑo nɯ, a-mɲitsi ʑo kɯki kɯ-fse 
kɤ-nɯkhrɯm kɯ-ra nɯ-aβzu-a" to-ti ɲɯ-ŋu.
tɕe kɯki, nɤkinɯ, χpi nɯ pɯ-pɯ-ŋu nɤ, nɤki,
tɯrme ra kɤ-kɯ-rɤʑi tɕe, tɯrme ra kɯ, nɤki, tshitsuku ta-stu-nɯ tɕe,
ma-tɤ́-wɣ-naʁdɯɣ, nɤki, tɯ-ro ra ɲɯ́-wɣ-ɣɤjom tsa ra ma 
nɯ kɯ-xtɕɯ-xtɕi ci qhe, "ɯ-sci tu-nɤme-a ra" nɯ́-wɣ-sɯso qhe, 
mɤ́ɣrɤz nɤ, tɯʑo tɯ-mɤ-kɯ-pe tú-wɣ-nɯ-βzu ɕti" /tu/ kɤ-ti ɲɯ-ŋu.


ja, nɤ-χpi pɯ-sthɯt-a 

　从前，野猪和马常常同在一处吃草，野猪时常使坏，不是践踏青草，就是把水搅浑。马十分恼怒，一心想要报复他，便跑去请求猎人帮忙。猎人说除非马愿套上辔头让他骑，才帮助马惩治野猪。马报复心切，便答应了猎人的要求。于是，猎人骑在马上打败了野猪，随后又把马牵回去，拴在马槽边。马悲叹地说：“我真傻！为了一点小事不能容忍他人，现在却 招致终身被奴役。”

这故事是说，人们在生活中一定要对他人宽容，不要因为小事就想去报复他人，否则会 给自己带来不幸。