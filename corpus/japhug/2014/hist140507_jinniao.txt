wuma kɤ-rtoʁ  mɤ-ra, iɕqha tɤ-rtoʁ-a.
\c just before
tɕe χsɤr pɣa ci pjɤ-tu, kɤ-ti ci pjɤ-tu.
tɕe rɟɤlpu ci pjɤ-tu tɕe, rɟɤlpu ɣɯ ɯ-kha nɯnɯ iɕqha, 
rɟɤlkhaŋ ɣɯ rɟɤlpu pjɤ-ŋu tɕe, 
nɯ ɣɯ ɯ-qhaqhu nɯnɯtɕu zɯ, nɤkinɯ, rɟara ci pjɤ-tu tɕe,
ɯnɯnɯ tɕu, nɤki, mɯntoʁ sɤ-ji pjɤ-ŋu.
mɯntoʁ sɤ-ji ɣɯ ɯ-ŋgɯ nɯnɯ tɕu zɯ, nɤkinɯ, χsɤr ɣɯ paχɕi si ci to-ɬoʁ.
tɕendɤre, /qartsɯ/ nɤkinɯ, stonka to-mda tɕendɤre
kɯki sɯku nɯtɕu, nɤkinɯ, χsɤr paχɕi kɯ-dɯ-dɤn ʑo ko-tshoʁ, 
ko-sɯ-mtshɤt ʑo.
tɕendɤre rɟɤlpu nɯ kɯ, nɤki nɯra wuma ʑo pjɤ-nɯrga tɕe, 
nɯra paχɕi tɯ-rdoʁ tɯ-rdoʁ ɯ-ftaʁ to-ta.
ɯ-ftaʁ to-ta tɕe ɯ-rtsɯz ko-ndo.
tɕe ɯ-rtsɯz, thɤstɯɣ kɯ-tu nɯ ɯ-rtsɯz ko-ndo.
tɕeri tɯ-sŋi tɕendɤre ku-rtoʁ tɕendɤre,
iɕqha χsɤr ɣɯ paχɕi nɯ tɯ-rdoʁ ɲɤ-tɕhaʁ.
tɯ-rdoʁ ɲɤ-tɕhaʁ tɕe tɕendɤre 
"ɕu kɯ nɯnɯ a-paχɕi ta-mɯrkɯ kɯ,
ɕɯ kɯ a-χsɤr paχɕi ta-mɯrkɯ kɯma,
aʑo mɤlɤn ʑo ku-ndam-a ra" to-ti. (calque)
tɕendɤre rɟɤlpu nɯ kɯ ɕɤr tɕe, 
ɯ-tɕɯ stu kɯ-wxti nɯnɯ, nɯnɯ paχɕi nɯ ko-z-rɯru.
tɕe nɯnɯ mɯntoʁ sɤ-ji rɟara nɯ lonba ko-z-rɯru.
tɕeri nɯ ɯ-ɣmɯr tɕe tɕendɤre iɕqha nɯ 
ɯ-tɕɯ stu kɯ-wxti nɯ jo-ɕe tɕe, kɯ-rɯru jo-ɕe tɕe,
nɯ kɯ-rɯru pjɤ-ŋu tɕe, tɕendɤre, 
tɕeri ɕɤχcɤl jɤ-azɣɯt tɕendɤre,
ɯʑo thɯci, tso ɲɤ-me kɯ-fse qhe, pjɤ-nɯʑɯβ 
pjɤ-nɯʑɯβ qhe tɕendɤre nɤkinɯ, 
thɯ-sta tɕe tɕe ku-rtoʁ tɕe @pingguo nɤkinɯ, χsɤr paχɕi nɯ li ci ɲɤ-tɕhaʁ.
tɕe ɲɤ-tɕhaʁ tɕe tɕendɤre, nɯ ɯ-fso tɕe tɕendɤre
rɟɤlpu nɯ kɯ ɯ-tɕɯ tɯ-lɤt nɯnɯ ɕ-ko-z-rɯru. 
\c (associated motion, causee)
tɕe tɯ-lɤt nɯ ɕ-ko-z-rɯru tɕe tɕendɤre,
ri ɕɤχcɤl jɤ-azɣɯt tɕe li pjɤ-nɯʑɯβ.
pjɤ-nɯʑɯβ qhe χsɤr paχɕi li ci tɯ-rdoʁ ɲɤ-tɕhaʁ.
tɕendɤre nɯ ɯ-fsomɯr tɕe tɕendɤre,
nɤki rɟɤlpu kɯ ɯ-tɕɯ stu kɯ-xtɕi nɯ ɕ-ko-z-rɯru.
nɯ ko-z-rɯru tɕe, tɕendɤre,
nɯnɯ ɯ-tɕɯ stu kɯ-xtɕi nɯnɯ, ɯ-kɯ-rɯru tɕe, 
nɯnɯ si ɯ-qa nɯtɕu zɯ, lo-nɯphaʁɲɤl tɕe tɕe 
maka ɯ-mɲaʁ kɯ mu aʁɤndɯndɤt, nɤkinɯ, mɤ-kɤ-nɤɕthɯɕthɯz nɯ χsɤr paχɕi nɯ ko-z-naχto ʑo.
ko-naχto ʑo tɕe tɕeri ɕɤχcɤl jɤ-azɣɯt kɯnɤ, 
maka, nɤki, ɯ-tɯ-naχsoz pjɤ-sɤre ɕti ma ɯ-ʑɯβ maka mɯ-pjɤ-ɣi.
tɕendɤre nɤkinɯ, maka ʑo ɯ-ʑɯβ mɯ-pjɤ-ɣi ri,
ɲɯ-sɤŋo tɕe kɯ-ɣɤrsarsat ci pjɤ-tu.
tɕendɤre tu-ru tɕendɤre, nɯnɯ tɤ-zgra nɯ sɯku nɯtɕu jo-ɣi pjɤ-ŋu tɕe tɕendɤre,
tɕendɤre ɯ-ku to-joʁ tɕe to-ru ri, nɤki, maka,
χsɤr pɣa ci kɯ-nɤmbɯ-mbju ʑo jo-ɣi tɕe, nɯnɯ, 
nɤki paχɕi nɯ tu-ndze pjɤ-ŋu, pjɤ-kɤz-nɤmtsioʁ-ci.
tɕendɤre nɯnɯ tɤru ɯ-tɕɯ stu kɯ-xtɕi nɯ kɯ tɯdi to-lɤt tɕendɤre,
ri nɯ χsɤr pɣa nɯ jo-nɯɕe.
nɤkinɯ, ɯ-muj tɯ-ldʑa pjɤ-ŋgra ma nɯ ma jo-nɯɕe ɕti.
tɕendɤre tɤ-tɕɯpɯ nɯ kɯ nɯnɯ ɯ-muj nɯ to-mɟa tɕendɤre,
nɤkinɯ, rɟɤlpu ɯ-ɕki jo-tsɯm.
tɕendɤre iɕqha χsɤr pɣa jɤ-kɯ-ɣe tɕhi pɯ-kɯ-fse nɯra pjɤ-fɕɤt.
tɕe rɟɤlpu nɯ kɯ to-ti tɕe, 
"wo nɯnɯ a-paχɕi nɯnɯ, nɯ χsɤr pɣa nɯ kɯ to-ndza ɲɯ-ŋu ri,
mɤlɤn ʑo tu-ndam-a ra" to-ti.
tɕendɤre iɕqha nɯ, tɕendɤre iɕqha nɯ, nɤkinɯ, 
rɟɤlpu nɯ kɯ ɯ-tɕɯ kɯ-wxti, stu kɯ-wxti nɯ to-ɣɤxpra tɕe tɯdi to-sɯ-fkur tɕe jo-ɕe.
tɕendɤre /tɤ/ tɤru ɯ-tɕɯ stu kɯ-wxti nɯ kɯ 
"aʑo wuma ʑo ɕqraʁ-a ɕti tɕe, nɤkinɯ, tu-stu-a tu-mbat-a ʑo tɕe,
nɯnɯ χsɤr pɣa nɯ, nɤkinɯ, a-pɯ-mtam-a ntshi" ɲɤ-sɯso tɕe jo-ɕe.
tɕendɤre sɯŋgɯ chɯz jo-zɣɯt.
tɕe nɯnɯ tɕu, sɯŋgɯ jɤ-azɣɯt tɕe sɯŋgɯ ɯ-rkɯ nɯtɕu, nɤkinɯ, qachɣa ci pjɤ-k-ɤmdzɯ-ci.
tɕe qachɣa ci pjɤ-k-ɤmdzɯ-ci tɕe tɕe nɯɕimɯma ʑo ɯ-tɯdi ra to-joʁ tɕendɤre, /to/ to-nɯmto ʑo tɕe lɤt pjɤ-ŋu.
tɕeri nɯ jamar tɕe qachɣa nɯ kɯ "wortɕhi ʑo aʑo ma-pɯ-kɯ-sat-a,
ma-pɯ-kɯ-sat-a tɕe ma, nɤki, aʑo nɤʑo χsɤr pɣa nɯ ɯ-kɯ-ɕar tɯ-ɕe kɯ-ra nɯ ɲɯ-ŋu tso-a tɕe, 
nɤ-βlu ci tu-tɕat-a jɤɣ" to-ti.
tɕe "jɯɣmɯr nɤʑo, nɤkinɯ, tha, nɤkinɯ, sɤ-rŋgɯ kho /wuma ʑo kɯ-sɤscit ʁnɯ/ ʁnɯ-tɯpɯ tɯ-atɯɣ tɕe, nɤkinɯ,
χcha pɕoʁ nɯnɯ pɯ-pɯ-ŋu ndɤre, ɯ-tɯ-sɤscit saχaʁ ʑo, 
wuma ʑo sɤscit ti nɯtɕu a-mɤ-jɤ-tɯ-ɕe" nɤkinɯ, maʁ kɯ,
"ʁe pɕoʁ nɯ a-mɤ-jɤ-tɯ-ɕe"
χcha pɕoʁ nɯnɯtɕu nɯ, nɤkinɯ, ɯnɯnɯ sɤ-rŋgɯ nɯnɯ wuma ʑo mɤ-pe tɕe,
nɤkinɯ, mbe chondɤre nɤkinɯ, mɤ-sɤmgro ri,  
ɯnɯnɯtɕu a-ɕ-kɤ-tɯ-rma" to-ti.
tɕeri iɕqha nɯ, tɤru ɯ-tɕɯ nɯ mɯ-ɲɤ-stu, iɕqha rɟɤlpu ɯ-tɕɯ nɯ.
mɯ-ɲɤ-stu qhe, 
"tú-wɣ-nɯkhramba-a ɲɯ-ŋu" ɲɤ-sɯso qhe, 
qachɣa ɯ-taʁ ʑo li tɯdi nɯ ci to-lɤt.
tɕeri qachɣa nɯ kɤ-sɯxtsɯɣ mɯ-pjɤ-cha qhe, jo-nɯɕe qhe,
ɯʑo li jo-ɕe.
jo-ɕe tɕe tɕe ʑatsa tɯrmɯ ɣi pɯ-ŋu ʑo tɕe 
tɕendɤre ku-rtoʁ tɕe, nɤki,
nɯnɯ tɕe sɤ-rŋgɯ ʁnɯ-tɯpɯ pjɤ-tu.
tɯ-tɯpɯ nɯ rca, ɯ-tɯ-sɤscit kɯ pjɤ-nɤmbju ʑo.
li ci tɯ-tɯpɯ nɯ rcanɯ li ɯ-mɤ-tɯ-sɤmgro ɯ-tɯ-ɴqhi cho pjɤ-sɤre ʑo.
tɕe ɯʑo ɯ-sɯm tɕe, "nɯnɯ aʑo, nɤki, iɕqha kɯ-mbe mɤ-kɯ-sɤmgro nɯtɕu ju-ɕe-a ri, nɯ ndɤre a-tɯ-khe ɲɯ-tɕhom" ɲɤ-sɯso. 
tɕendɤre iɕqha kɯ-sɤscit nɯtɕu jo-ɕe tɕe tɕeri,
nɯtɕu wuma ʑo pjɤ-sɤscit tɕe pjɤ-rɤʑi tɕe,
maka thɯci tsuku cha ra to-nɯ-χtɯ, 
nɯra ko-nɯ-tshi tɕe tɕeri,
tɕe kɯ-nɯɬoʁ ɲɤ-me. 
tɕe kɤ-nɯɬoʁ mɯ-ɲɤ-cha.
tɕendɤre nɤki, /tɤlu/ tɤru nɤkinɯ, 
rɟɤlpu ɯ-tɕɯ tɯ-lɤt nɯra jo-ɕe tɕe tɕe,
nɯnɯ z-ɲɤ-nɤrɯra tɕe, ku-rtoʁ tɕe ɯ-pi kɯ-nɯɣi ɲɤ-me tɕe, 
tɕendɤre ɯʑo ɯ-βra jo-ɕe tɕe,
li "χsɤr pɣa nɯ z-ɲɯ-ɕar-a, a-pi z-ɲɯ-ɕar-a ɲɯ-ra" ɲɤ-sɯso tɕe li jo-ɣi.
tɕeri li qachɣa pjɤ-mto tɕe,
qachɣa kɯ ɯ-pi ɯ-ɕki tɯ-ta-tɯt nɯ ɯ-ɕki to-ti. 
\c (relative)
tɕeri li nɤki qachɣa nɯ mɯ-ko-sɤŋo tɕe,
iɕqha kɯ-sɤscit nɯtɕu, kɯ-sɤmgro sɤ-rma nɯtɕu jo-ɕe tɕe li mɯ-chɤ-nɯɬoʁ.
kɯ-nɯɬoʁ ɲɤ-me. 
tɕe nɯ ɯ-qhu li tɤ-rʑaʁ hanɯni ci ɲɤ-ɕe tɕe tɕendɤre,
nɤki, /tɤru/ nɤki, rɟɤlpu ɯ-tɕɯ stu kɯ-xtɕi nɯ ɯ-βra jo-ɣi.
tɕendɤre ɯ-pi ni ndʑi-kɯ-ɕar cho iɕqha χsɤr pɣa nɯ ɯ-kɯ-ɕar jo-ɣi.
tɕe kɯki sɯŋgɯ nɯ jɤ-azɣɯt tɕendɤre, li qachɣa nɯ ɲɤ-k-ɤtɯɣ-ci tɕe,
qachɣa nɯ kɯ "wortɕhi ʑo aʑo ma-pɯ-kɯ-sat-a" to-ti ri,
nɯnɯ, nɤki rɟɤlpu ɯ-tɕɯ stu kɯ-xtɕi nɯ kɯ 
"tɤ-nɯzdɯɣ mɤ-ra ma aʑo mɤ-ta-sat, aʑo mɤ-ta-nɯsnɯɲaʁ." iɕqha nɯ, nɯra to-ti tɕe tɕendɤre,
iɕqha nɯ, qachɣa nɯ kɯ wuma ʑo ɲɤ-nɤxtʂɯn.
tɕendɤre nɤkinɯ iɕqha, sɤ-rŋgɯ, nɤkinɯ,
sɤ-rma ɯ-kho nɯnɯ tɕu, ʁnɯ-tɯpɯ kɯ-tu nɯtɕu /jo/ jó-wɣ-ɣɯt tɕe, tɕendɤre,
rɟɤlpu ɯ-tɕɯ stu kɯ-xtɕi nɯ kɯ qachɣa kɯ tɯ-ta-tɯt nɯ to-stu.
tɕendɤre iɕqha, mɤ-kɯ-sɤmgro sɤ-rŋgɯ nɯtɕu jo-ɕe tɕe
nɯtɕu tɕe kɯ-sɤscɯ-scit ʑo tɯ-rʑaʁ pjɤ-nɯrma.
ɯ-fso tɕe tɕendɤre, nɤkinɯ, chɤ-ɬoʁ.
tɕendɤre ri, qachɣa nɯ kɯ li pjɤ́-wɣ-nɤjo. 
tɕe qachɣa nɯ kɯ ɯ-ɕki to-ti tɕe,
"nɤʑo nɤ-kɤ-ɕar, nɤki, χsɤr pɣa nɯnɯ, nɤkinɯ, nɯnɯ kɤntɕhaʁ wuma ʑo kɯ-saχaʁ /ɣɯ/, nɤkinɯ,  ci tu tɕe,
nɯnɯ rɟɤlsa kɯ-fse ci tu tɕe,
nɯ ɯ-ŋgɯ zɯ si kɯ kha tu-kɤ-sɯ-βzu ci tu,
si ɣɯ ɯ-kha ɣɯ ɯ-kɯm nɯtɕu rcanɯ, wuma pɯ-kɯ-nɯʑɯβ chondɤre, nɯnɯ nɤkinɯ,
/kɯnɯ/ iɕqha, kɯ-nɯ<zhangang> ɣɯ nɤki ʁmaʁ tu-nɯ ri,
nɤʑo daltsɯtsa ʑo nɯra pjɯ-nɯʑɯβ-nɯ ɕti tɕe, 
nɤʑo daltsɯtsa ʑ-lɤ-tɯ-fskɤr tɕe kha ɯ-ŋgɯ a-lɤ-tɯ-ɕe,
tɕe nɯ kóʁmɯz nɤ iɕqha, nɤki, kha ɯ-ŋgɯ zɯ iɕqha, /pɣa/ χsɤr pɣa kɤ-ja ɣɯ nɯnɯ si ɣɯ taɴɢoʁ nɯ a-tɤ-tɯ-ci tɕe tɕendɤre, 
χsɤr pɣa nɯ ku-tɯ-ndɤm tɯ-cha tɕe nɯ ɯ-rkɯ zɯ,
χsɤr tɤ-kɤ-βzu ɣɯ pɣa ɯ-kho ci, taɴɢoʁ ci tu ri,
nɯnɯ ɯ-ŋgɯ maka ʑo a-mɤ-lu-tɯ-rke ra" to-ti.
tɕendɤre qachɣa kɯ nɯ ɯ-ŋgɯ zɯ, iɕqha χsɤrpɣa kɤ-ja ɣɯ si kha ɯ-rkɯ nɯ tɕu ló-wɣ-sɤzɣɯt. 
tɕendɤre ɯʑo kɯ /ʁz/, nɤki, qachɣa kɯ ta-tɯt nɯ to-stu tɕe, 
iɕqha nɯ daltsɯtsa ʑo z-jo-fskɤr tɕe iɕqha nɤki, 
kɯ-rɯru nɯra, ʁmaʁ nɯra ʑ-lo-fskɤr tɕe ɯ-ŋgɯ lo-ɕe pjɤ-cha.
tɕendɤre iɕqha, χsɤr taɴɢoʁ ɯ-ŋgɯ nɯnɯ, nɤki iɕqha,
χsɤr pɣa nɯnɯ iɕqha taɴɢoʁ ɯ-ŋgɯ nɯtɕu chɤ-tɕɤt.
tɕeri ɯ-rkɯ ku-rtoʁ tɕe iɕqha, χsɤr ɣɯ taɴɢoʁ nɯ rcanɯ, /pɣɤtɕɯ/ pɣa ɯ-sɤ-ja nɯ 
ɯ-tɯ-sɤmgro pjɤ-sɤre ma pjɤ-nɤmbju ʑo ɕti ndɤre,
pjɤ-ɣɤβlɯβlɯɣ ʑo ɕti ndɤre,
tɕendɤre χsɤr pɣa nɯnɯ, nɯ χsɤr taɴɢoʁ ɯ-ŋgɯ nɯtɕu lo-rku.
tɕe nɯtɕu lo-lɤt tɕe tɕendɤre, nɤkinɯ,
χsɤr pɣa nɯnɯ to-ɣɤɕqali tɕe,
to-ɣɤɕqali matɕi kɯ-maʁ to-stu tɕe tɕendɤre,
iɕqha kɯ-rɯru ʁmaʁmi nɯra chɤ-sta-nɯ.
chɤ-sta-nɯ qhendɤre nɯɕimɯma lo-rɟɯɣ-nɯ qhe kó-wɣ-ndo.
tɕendɤre kó-wɣ-ndo qhe nɤki rɟɤlpu ɯ-ɕki jó-wɣ-tsɯm.
ɯnɯnɯ ɣɯ iɕqha, χsɤr pɣa ɯ-sɤ-tu ɣɯ rɟɤlpu nɯra nɯ-kha nɯtɕu jó-wɣ-tsɯm.
ɯ-ɕki jó-wɣ-tsɯm tɕe tɕendɤre rɟɤlpu ɯ-ɕki to-ti tɕe,
rɟɤlpu nɯ kɯ ɯ-ɕki to-ti tɕe,
"nɤʑo, nɤki, iɕqha nɯ, mɤ-ʁdɯɣ tɕe, nɤkinɯ, iɕqha nɯ,
mbro rcanɯ, χsɤr ɣɯ mbro tɕe wuma ʑo kɤ-rɟɯɣ kɯ-mbjom, nɤkinɯ, 
qale sɤz ʑo kɯ-mbjom nɯnɯ kɤ-ɕar tɯ-tɯ-cha nɤ, 
tɕe nɤʑo ɲɯ-ta-lɤt jɤɣ.
tɕe tɕe nɯ-nɯ-ta-lɤt tɕe tɕe kɯki χsɤr pɣa ki ɲɯ-ta-mbi ŋu" to-ti. 
tɕendɤre, "nɤʑɯɣ ɲɯ-kham-a ŋu" to-ti tɕe tɕendɤre,
kɯki rɟɤlpu ɯ-tɕɯ nɯnɯ tɕe nɯ ma ɯ-kɤpa /mɯ/ ɲɤ-me tɕe 
nɯ χsɤr mbro nɯ ɯ-kɯ-ɕar jo-ɕe.
tɕeri "ŋotɕu ʑo ju-ɕe ra kɯɣe?" ɲɯ-sɯsɤm tɕe chɯ-nɯzdɯɣ pjɤ-ŋu.
tɕe nɯ jamar tɕe tɕendɤre, iɕqha qachɣa nɯnɯ tʂu ɯ-rkɯ zɯ li /pjɤ/ nɤkinɯ, pjɤ-k-ɤmdzɯ-ci tɕe pjɤ́-wɣ-nɤjo.
tɕendɤre "woja, kɤ-rtoʁ tɕe, 
/a/ a-skɤt mɯ́j-tɯ-sɤŋɤm tɕe mɯ-to-pe low" to-ti.
tɕendɤre qachɣa kɯ, "tɕeri mɤ-ʁdɯɣ tɕe,  
aʑo nɤkinɯ iɕqha χsɤr mbro nɯ tɕhi kɯ-fse, nɤki, ɲɯ́-wɣ-ɕar nɯ tu-ta-sɯxɕɤt jɤɣ" to-ti.
tɕe nɤʑo maka ʑo, nɤkinɯ, /tʂu/ tʂu nɯ ma-nɯ-tɯ-sɤɲɟɯrnor ʑo tɕe 
ɯ-stu ʑo jɤ-ɕe tɕe tɕendɤre,
nɯnɯtɕu tɕe li ci rɟɤlsa ci tu.
nɯtɕu rɟɤlsa li ci tu tɕe,
nɯnɯ rɟɤlsa nɯnɯ, nɤki, ɯ-ŋgɯ nɯtɕu iɕqha, mbro nɯnɯ,
mbrosta ci tu tɕe,
nɯtɕu zɯ mbro nɯ aja.
tɕeri nɤkinɯ, mbro ɯ-kɯ-χsu nɯnɯ tɕu, nɤkinɯ,
mbrosta ɯ-rkɯ nɯtɕu, nɯnɯ tɕu ku-rɤʑi ɕti tɕe,
nɤki ri, nɯra tɯ-nɯkon mɤ-ra tɕe 
ma ʑara nɯnɯ ɯ-raŋ nɯ nɯʑɯβ-nɯ ɕti tɕe,
tɕendɤre nɯ-sŋur-nɯ, nɯʑɯβ-nɯ ɕti tɕe, tɕe
nɤʑo a-lɤ-tɯ-sɤste ʑo a-lɤ-tɯ-ɕe tɕe tɕe, 
\c 直接往前走
iɕqha χsɤr mbro nɯnɯ a-thɯ-tɯ-mtshi, a-thɯ-tɯ-tɕɤt tɕe tɕendɤre,
nɯ kóʁmɯz nɤ iɕqha, tɤ-sno ɯ-mbe a-thɯ-tɯ-te tɕe tɕe, nɤkinɯ,
koŋla kɤ-ɕɯftaʁ tɕe ɯ-rkɯ zɯ, nɤkinɯ,
χsɤr ɣɯ tɤ-sno ci tu ri, χsɤrzga ci tu ri,
nɯnɯ /amɤ/ a-mɤ-nɯ-tɯ-nɤmɤle ra" to-ti.
tɕe nɯ qachɣa kɯ nɯ ta-tɯt tɕe li tɕendɤre jó-wɣ-tsɯm tɕe iɕqha,
mbrosta mɤɕtʂa /lóws, lów/ ló-wɣ-tsɯm tɕe
tɕendɤre, qachɣa kɯ tɯ-ta-tɯt nɯ ʑo nɯ pjɤ-fse matɕi 
\c 正如狐狸说的那样的，
ɯ-rkɯ nɯtɕu iɕqha nɯ, iɕqha nɤkinɯ, kɯ-rɯru nɯra pjɤ-nɯʑɯβ-nɯ ɕti tɕe, 
tɕeri, nɤkinɯ tɯ-ta-tɯt nɯ to-stu ri,
li na-nɯ-jmɯt tɕe iɕqha, nɤkinɯ,
χsɤrzga nɯnɯ chɤ-nɯ-mɟa.
tɕe χsɤrzga nɯ chɤ-nɯ-mɟa ndɤre,
tɕe nɯnɯ ɯ-zgra to-mbri tɕe tɕendɤre,
iɕqha mbro ɯ-kɯ-χsu nɯra chɤ-sɯ-sta tɕe,
chɤ-sɯ-sta tɕe, tɕendɤre, mbro ɯ-kɯ-χsu ndɤre, 
to-nɤmtsɯmtsaʁ-nɯ ʑo tɕe kó-wɣ-ndo.
tɕendɤre, kó-wɣ-ndo tɕe tɕendɤre li rɟɤlpu,
nɯnɯra ɣɯ nɯ-rɟɤlpu ɯ-ɕki nɯ jó-wɣ-tsɯm.
tɕe rɟɤlpu nɯ kɯ to-ti tɕe,
"nɤʑo, nɤkinɯ kɯki iɕqha nɯ, iɕqha χsɤr rɟɤlsa ɯ-ŋgɯ zɯ, nɤkinɯ,
wuma ʑo tɤɕime kɯ-mpɕɤr ci tu tɕe,
ɯnɯnɯ z-ju-tɯ-tɕɤt tɯ-tɯ-cha nɤ tɕe aʑo, nɤki, mɤ-ta-znɯtɕhɤl" to-ti ɲɯ-ŋu.
"nɯ sɤznɤ kɯki χsɤr mbro ki ɲɯ-ta-mbi ŋu" to-ti. 
tɕendɤre li jo-ɕe tɕe tɕe tʂu tɕe tɕendɤre, 
li qachɣa nɯ ɲɤ-k-ɤtɯɣ-ci.
"woja nɯ fse tɕe, nɤʑo nɤ-kɯ-sɤɣdɯɣ nɤʑo tu-tɯ-nɯ-βze ɕti ma (autobenefactive)
tɤ-tɯt-a nɯ maka mɯ́j-tɯ-ste" to-ti.
tɕendɤre ri, "aʑo nɯ ma a-kɤpa me tɕe,
tɕe tu-ta-sɯxɕɤt tɕe kɯki tʂu ki ma-nɯ-tɯ-βde ʑo jɤ-ɕe tɕe, (imperative manner)
nɯ tɕu tɕe tɕendɤre iɕqha, χsɤr ɣɯ rɟɤlsa nɯtɕu ju-tɯ-zɣɯt ŋu" to-ti.
tɕendɤre ɕɤr tɯrme ra kɤ-nɯ-rŋgɯ-nɯ /kunnɯ/ nɯtɕu tɕe,
wuma ʑo ɕɤr nɯ-aβzu ʑo tɕe, tɕendɤre 
iɕqha nɯ tɤɕime nɯ wuma ʑo mpɕɤr tɕe,
nɯnɯ tɯ-ci ɯ-ŋgɯ, nɤkinɯ, ɯ-βri ɯ-kɯ-nɯ-χtɕi chɯ-ɬoʁ ŋu" to-ti. 
tɕe nɤʑo nɯnɯ pɯ-tɯ-mto-t tɕe tɕe a-kɤ-tɯ-ɕe tɕe 
ci a-kɤ-tɯ-nɯpoʁ tɕe tɕetha, nɤ-rca ɣi ɕti" to-ti.
tɕeri iɕqha nɯ, "nɯ a-tɤ-tɯ-ste, nɤ-rca ɣi ɕti ri,
li "ɯ-wa ɯ-ɕki, nɤki, ɕe-a ŋu" ɕ-tu-ti "mɤ-jɤɣ" to-ti.
\c hybrid
ɕ-tu-ɣɤŋoʁ mɤ-jɤɣ" to-ti.
"ma mɤ-pe" to-ti.
tɕendɤre iɕqha, tɤ-tɕɯpɯ nɯnɯ li, nɤki, nɯra qachɣa kɯ ta-tɯt nɯra to-stu tɕe, 
tɕe χsɤr ɣɯ rɟɤlsa nɯtɕu jo-zɣɯt.
tɕe nɯnɯ tɕu jo-zɣɯt tɕe, tɕendɤre ɕɤχcɤl tɕe tɕendɤre, nɤki,  
iɕqha tɤɕime nɯnɯ, rɟɤlpu ɣɯ ɯ-me nɯnɯ, nɤki, tɯ-ci ɯ-rkɯ zɯ chɤ-ɕe.
tɕe ɯʑo chɤ-rɟɯ-rɟɯɣ ʑo tɕe tɕheme nɯ ci ɕ-ko-nɯpoʁ.
tɕe tɕheme nɯ kɯ ɯ-rca /kɤ/ "a-rca jɤ-ɣi ra" to-ti tɕe tɕe, nɤkinɯ, 
tɤɕime nɯ kɯ to-nɤla.
tɕeri ji-ɕe-ndʑi tɤ-ŋu tɕe, 
\c 快要走的时候
ɲɤ-ɣɤwu tɕe a-mu a-wa ni ndʑi-ɕki ci ɕ-tu-ɣɤŋoʁ-a ntshi" to-ti.
tɕendɤre kɯki rɟɤlpu ɯ-tɕɯ nɯnɯ kɯ-mɤku mɯ-to-nɤla ri, 
tɕheme nɯ ɲɯ-ɣɤwu pjɤ-ɕti qhe li ɲɤ-znɯzdɯxpa qhe, 
tɕendɤre li "ɣa" to-ti. 
tɕeri tɤɕime nɯ .. kɯ nɯra pɯ-kɯ-fse nɯra rɟɤlpu ɯ-ɕki ɲɤ-rɤfɕɤt ri, 
rɟɤlpu nɯ kɯ, nɤkinɯ, kɯki tɤ-tɕɯpɯ ki nɯɕimɯma ʑo /kos/ ko-ja.
tɕendɤre ko-ja tɕe rɟɤlpu nɯ kɯ to-ti tɕe, 
nɤʑo, nɤki, kɤ-sat kɯ-ra ɣɯ nɯnɯ kɯ-maʁ ɕ-to-tɯ-nɤma-t ɕti tɕe,
tɕendɤre ku-ta-ja ɲɯ-ntshi tɕeri, nɤkinɯ,
nɤʑo alo qhaqhu kɯki zgo ki, nɤkinɯ, lɤ-lɣe tɕe,
kɯɕnɯ-sŋi tɕe tɕe nɯnɯ kɤ-ɣɤme a-pɯ-tɯ-cha nɤ tɕe 
nɤ-sroʁ ku-ri-a ŋu, nɤ-sroʁ ku-ri-a ŋu, 
mɤʑɯ pɯ-pɯ-ŋu nɤ ki a-me ki nɤ-rca ju-sɯɣe-a ŋu tɕe, " to-ti.
tɕendɤre ki rɟɤlpu ɯ-tɕɯ nɯ dɯxpa ma kɯ-mɤku rca to-stu to-mbat ʑo lo-lɣa ri,
kɯtʂɤ-sŋi ʑo lo-lɣa ri,
maka ʑo, nɤkinɯ, koŋla nɯ-kɯ-tɕhaʁ ci pjɤ-me, 
kɯ-xtɕɯ-xtɕi ma /kɤ/ kɤ-lɣa mɯ-pjɤ-cha.
tɕendɤre ɯ-sɯm tɕe "tɕendɤre aʑo ki pɯ-nɯ-sthɯt-a ɕti ma,
ndɤre mɯ́j-cha-a" ɲɤ-sɯso.
tɕendɤre wuma ʑo sɯmɯzdɯɣ kɯ pjɤ-sɤre ʑo tɕendɤre, 
\c (degree)
tɕe /to/ to-n-nɯna qhe ɯ-ʁo ci ɲɤ-mbi tɕe to-nɯna tɕe pjɤ-n-nɯʑɯβ.
tɕendɤre nɯ jamar tɕe qachɣa nɯ dɯxpa ma li jo-ɣi.
li jo-ɣi tɕe tɕendɤre iɕqha nɯ, ɯʑo chɯ-sta ɕɯŋgɯ tɕe, iɕqha zgo nɯ jo-tsɯm, ɲɤ-ɣɤme.
tɕeri, 
tɕendɤre tɤru ɯ-tɕɯ nɯ thɯ-sta tɕe, ku-rtoʁ tɕe zgo nɯ ɲɤ-me.
tɕendɤre ɯ-tɯ-rga pjɤ-saχaʁ ʑo tɕe nɯɕimɯma ʑo 
nɤki rɟɤlpu nɯ ɯ-kɯ-ɕar jo-ɣi.
rɟɤlpu ɯ-ɕki nɯ jo-ɣi tɕe, 
tɕe nɯ rɟɤlpu kɯ ku-rtoʁ tɕe, 
nɯra, nɯ sthɯci ʑo kɯ-ɴqa nɯnɯ /ɲɤ/ ɲɤ-nɯ-sthɯt ɕti tɕe,
tɕendɤre ɯ-me nɯ ɯ-rca jo-sɯxɕe.
tɕendɤre tʂu jɤ-ari-ndʑi tɕe,
iɕqha qachɣa nɯ li jo-ɣi tɕe ɯ-ɕki to-ti tɕe,
"nɤʑo aʑo kɯ /tɯtatɯt/ tɯ-tɤ-tɯt-a nɯ tɤ-ste tɕe, tɕendɤre,
nɤki tɯrɟɯ chondɤre, nɤki stu ʑo kɯ-rɯɣ nɯnɯ χsɯ-tɯphu nɯnɯ nɤ-jaʁ ɲɯ-zɣɯt ŋu tɕe,
tɤɕime nɯnɯ nɤ-jaʁ ɲɯ-zɣɯt ŋu,
mɤʑɯ, χsɤr mbro nɯ nɤ-jaʁ ɲɯ-zɣɯt ŋu,
χsɤr pɣa nɯ nɤ-jaʁ ɲɯ-zɣɯt ŋu" to-ti. 
tɕendɤre li ɯ-mphru tɕe li to-ti tɕe,
nɤʑo kɯ-mɤku, nɤki iɕqha, nɤki iɕqha nɯ,
rɟɤlpu nɯnɯ, iɕqha ɯ-me kɯ-tu, ɯ-tɤɕime kɯ-tu rɟɤlpu nɯ ɯ-ɕki jɤ-ɕe" to-ti ɲɯ-ŋu. 
\c (possessor relative; erreur)
nɯtɕu "nɯnɯ nɯ-khɤm ra" ɕ-tɤ-ti 
tɕe nɤkinɯ, kɯki tɤɕime ki ɯ-jaʁ a-nɯ-tɯ-khɤm,
nɯ kóʁmɯz nɤ, tɕendɤre nɤkinɯ, kɯki χsɤr mbro ki a-tɤ-tɯ-nɯmbrɤpi" to-ti ɲɯ-ŋu.
χsɤr mbro na-kho nɯ a-tɤ-tɯ-nɯmbrɤpi, tɕe nɯ kóʁmɯz nɤ, 
\c (relative)
iɕqha nɯ, tɤɕime ɯ-ɕki ɯ-jaʁ a-kɤ-tɯ-ndɤm tɕe, tɕe "kɤ-nɤβdi" nɯra a-tɤ-tɯ-ti" to-ti.
tɕe nɯnɯ ɯ-jaʁ kɤ-tɯ-ndo-t ʑo tɕe nɯɕimɯma ʑo tɤɕime nɯ a-tɤ-tɯ-rɤɕi tɕe,
mbro ɯ-taʁ a-tɤ-tɯ-sɯɣe tɕe tɕendɤre, nɤki,
/tɯ/ tɯ-qartsɯ kɤ-nɤxɕɤt ʑo mbro ɯ-taʁ a-tɤ-tɯ-lɤt tɕe tɕe a-jɤ-tɯ-sɯ-rɟɯɣ" to-ti.
tɕendɤre nɤkinɯ, kɯki tɤru ɯ-tɕɯ kɯki jo-ɣi tɕe, 
iɕqha qachɣa kɯ tɯ-ta-tɯt nɯ to-stu tɕe tɕendɤre,
nɯra kɤ-fse pjɤ-cha.
\c (dynamic infinitive)
tɕendɤre, tɕe qachɣa kɯ li to-ti tɕe,
nɯ ɯ-mphru tɕe tɕe nɤʑɯɣ iɕqha χsɤr pɣa ɯ-sɤ-tu ɣɯ nɤki, rɟɤlsa nɯtɕu a-jɤ-tɯ-ɕe tɕe tɕe, 
nɤki, a-jɤ-tɯ-ɣɯt tɕe, aʑo cho iɕqha, nɤkinɯ tɤɕime ni kɯ nɯnɯ 
kɤntɕhaʁ ɣɯ ɯ-pɕi nɯtɕu ku-ta-nɤjo.
\c future
tɕendɤre, iɕqha rɟɤlpu nɯ kɯ, nɤki, χsɤr mbro nɯ pa-mto tɕe tɕendɤre, nɤkinɯ,
"tɕetha, nɤʑo kɯ kɯki χsɤr pɣa ki, nɤkinɯ, nɤ-ɕki khɤm tɕe tɯ́-wɣ-sɯ-tsɯm ɕti tɕe tɕe, 
\c (dat > A, ergative)
nɯnɯtɕu tɕe nɤʑo mɤlɤn ʑo nɤki, mbro ɯ-taʁ nɯtɕu a-kɤ-tɯ-ɤmdzɯ,
tɕe sɤ-ɤmdzɯ-mdzɯ kɯ nɯtɕu tɕe, nɤkinɯ, iɕqha nɯ, 
pɣɤtɕɯ nɯnɯ a-pɯ-mtam-a ra, tɕe koŋla ɲɯ-ŋu ɕi ɲɯ-maʁ kɯ 
χsɤr ɲɯ-ŋu ɕi ɲɯ-maʁ kɯ a-kɤ-tso-a ra" a-tɤ-tɯ-ti tɕe,
tɕe nɯnɯ χsɤr pɣa nɯ nɤ-jaʁ ɲɯ-tɯ-kho ʑo tɕe tɕendɤre, nɤki,
\c immediate converb
nɯɕimɯma ʑo nɤki, mbro a-tɤ-tɯ-nɯmbrɤpi tɕe, kɤ-nɯqambɯmbjom ʑo kɯ-fse, nɤkinɯ, a-jɤ-tɯ-ɕe ra" to-ti.
tɕendɤre nɤkinɯ, tɤru ɯ-tɕɯ kɯ-xtɕi nɯ kɯ li qachɣa kɯ tɯ-ta-tɯt nɯ to-stu tɕe,
li χsɤr pɣa nɯ ɯ-jaʁ ɲɤ-zɣɯt.
tɕe kɯ-maqhu tɕe tɕendɤre nɤki, qachɣa kɯ, nɯra pɯ-ŋgrɯ ʑo tɕe, 
tɕe /χs/ qachɣa nɯ nɯɕimɯma ʑo, nɤkinɯ, 
kɯki, tɤru ɯ-tɕɯ kɯ-xtɕi nɯ ɯ-ɕki nɯtɕu ɯ-χpɯm to-tshoʁ.
ɯ-χpɯm to-tshoʁ tɕe, "a, a-ku pɯ-phɯt ra" to-ti ɲɯ-ŋu.
"kɯki, aʑo ki a-ku ki pɯ-phɯt ra" to-ti. 
tɕeri kɯki rɟɤlpu ɯ-tɕɯ nɯ pjɤ-nɤscɤr tɕendɤre "maka mɤ-cha-a" to-ti ɲɯ-ŋu.
"aʑo pɤjkhu nɤʑo nɤ-βzaŋlɤn kɤ-βzu mɯ-pɯ-cha-a ɕti zɯ 
li nɤʑo nɤ-mke pjɯ-phɯt-a ndɤre maka mɤ-cha-a,
tɕe nɯra kɯ-fse ma-tɤ-tɯ-ti ra" to-ti.
tɕeri qachɣa kɯ ɯ-kɤpa pjɤ-me tɕe, tɕendɤre ki to-ti tɕe,
tɕe qhendɤre, aʑo nɤki, nɤkinɯ, nɯ tu-ti-a nɯ mɯ́j-tɯ-khɯ ɕti tɕe,
tɕeri koŋla ʑo, nɤki, nɤ-sɤ-sɯʁjit tu-βze-a ŋu ma,
jɤ-tɯ-ari tɕe, tɯrme kɤ-sat tɤ-kɯ-rɤŋgat kɯra ʁnɯz tɯ-mtɤm ri, 
\c complementation S>P
maka ʑo nɯnɯ, nɤkinɯ, a-mɤ-tɤ-tɯ-nɯβdaʁ, 
mɤʑɯ pɯ-pɯ-ŋu nɤ, 
sakaβ ɯ-rkɯ zɯ /a-ʑ-mɤ-ɕ-kɤ-tɯ-ɤmdzɯ/ (a-mɤ-ɕ-kɤ-tɯ-ɤmdzɯ) ra" to-ti. 
\c erreur
tɕeri nɤkinɯ, rɟɤlpu ɯ-tɕɯ nɯ kɯ "ɣa" to-ti tɕe tɕe, nɤkinɯ,
ɯ-tɤɕime nɯ /to/ to-ndo tɕe, 
kɯ-mpɕɯ-mpɕɤr nɯ to-ndo,
tɕendɤre χsɤr mbro to-nɯmbrɤpɯ.
χsɤr pɣɤtɕɯ nɯ to-ndo tɕe tɕe /joɣi/ jo-ɣi tɕe,
tshupa ɯ-rkɯ chɯz jo-zɣɯt.
tɕe kɯ-ɤrqhɯrqhi ʑo ju-ru tɕe,
tɯrme ʁnɯz nɯnɯ, nɤkinɯ, pjɤ-k-ɤzgroʁ-ci, pjɤ-k-ɤzbraʁ-ci tɕe,
tɕendɤre kɤ-sat ɯ-spa nɯ pjɤ-ŋu tɕe.
tɕe /joʑɣ/ jɤ-armbat tɕe ku-rtoʁ tɕe,
tɕeri ɯʑo ɯ-pi ʁnɯz nɯni pjɤ-ŋu-ndʑi.
tɕendɤre nɯnɯ tɕe iɕqha nɯ nɯra pɯ-fse nɯ tɕe tɕe, 
ndʑi-rŋɯl /r/ nɯra chɤ-k-ɤrɕo-ci tɕe tɕendɤre
aʁɤndɯndɤt ʑo tu-mɯrkɯ-ndʑi pjɤ-ŋu tɕe,
nɯtɕu tɕe, nɤkinɯ, nɤki ɲɤ-k-ɤβzu-ndʑi-ci, iɕqha nɯ,
tɯrme kɯ-ŋɤn ɲɤ-k-ɤpa-ndʑi tɕe, tɕe nɯnɯ tɕu,
tu-mɯrkɯ-ndʑi pjɤ-ɕti tɕe tɕendɤre, nɤkinɯ,
nɯtɕu pjɤ-ŋu-ndʑi tɕe, 
tɯrme kɯ, tɯrme nɤkinɯ koŋla rŋɯl kɯ, nɤkinɯ, 
iɕqha nɯ, ndʑi-kɯ-sɤndu kɯ-cha kɯ-fse pɯ-pɯ-tu nɤ tɕe 
\c 用银元换他们的命 
ʑɤni ʑɤni-sɯso ɲɯ-nɯ-pa-ndʑi kɯ-khɯ, 
\c 可以自由
nɯ pɯ-pɯ-maʁ nɤ, tɕe pjɯ́-wɣ-sat-ndʑi kɯ-ra pjɤ-ŋu 
tɕe nɯtɕu pjɤ-k-ɤβraʁ-ndʑi-ci. 
tɕendɤre rɟɤlpu ɯ-tɕɯ nɯ kɯ, ndɤre, ɯ-pi ni pjɤ-ɕti-ndʑi tɕe,
maka mɤ-kɤ-rɯsɯso kɯ ʑo, nɤki, χsɤr to-tɕɤt tɕe, ɯ-pi ni, nɤkinɯ, ɲɤ-sɯ-lɤt.
ɲɤ-sɯ-lɤt tɕe tɕendɤre, nɤkinɯ, iɕqha nɯ, tɕe "a-rca jɤ-ɣi-ndʑi" to-ti.
tɕendɤre ɯ-rca jo-ɣi-ndʑi tɕe tɕendɤre,
jo-ɕe-nɯ tɕe li nɤkinɯ, sakaβ ɯ-rkɯ chɯz /jokɤzɣɯtndʑi/ jo-kɤzɣɯt-nɯ-ci, 
tɕendɤre ɯ-pi ni kɯ "kɯkutɕu ci nɯna-j je" /to-ti-nɯ/ (to-ti-ndʑi).
tɕendɤre rɟɤlpu ɯ-tɕɯ nɯ kɯ "ɣa" to-ti tɕe tɕe nɯtɕu, nɤki,
sakaβ ɯ-mŋu nɯtɕu to-nɯna-nɯ.
tɕeri ɯʑo ku-tɯ-ɤmdzɯ ʑo tɕe, ɯ-pi ni kɯ nɯɕimɯma ʑo pjɤ́-wɣ-sthoʁ tɕe 
nɤkinɯ, sakaβ ɯ-ŋgɯ pjɤ́-wɣ-βde. 
pjɤ́-wɣ-βde tɕe tɕendɤre ʑɤni kɯ iɕqha tɤɕime nɯ χsɤr mbro nɯ χsɤr pɣa nɯ to-ndo-ndʑi tɕe,
tɕe kha nɯ jɤ-nɯɕe-ndʑi.
tɕe nɯ-kha jɤ-nɯɕe-ndʑi tɕe tɕe,
nɯ-wa pa-mto-ndʑi tɕe, tɕendɤre, nɤkinɯ,
kɯkɯra kɯsthamtɕɤt ʑo nɤkinɯ, χsɤr,
χsɤr pɣa, χsɤr mbro nɯnɯra cho ki tɤɕime kɯra tɕiʑo rcanɯ, wuma ʑo pɯ-zdɯɣ-tɕi tɕe, nɯ kóʁmɯz ɕ-pɯ-rndu-tɕi ŋu" to-ti ɲɯ-ŋu.
tɕe nɯ nɯ-wa nɯ wuma ʑo ɲɤ-rga matɕi,
tɕendɤre ki a-tɕɯ kɯni ɲɯ-rɯkɯŋu-ndʑi" ɲɤ-sɯso.
tɕeri ku-rtoʁ-nɯ tɕe rcanɯ,
χsɤr mbro nɯ ri mɤ-pjɤ-rɯndzɤtshi, 
χsɤr pɣa nɯ ri maka kɤ-z-nɯrɤɣo mɯ-pjɤ-khɯ
tɤɕime nɯ ri li sɲikuku ʑo tɯ-sŋi ɲɯntaʁ ʑo chɯ-ɣɤwu pjɤ-ɕti 
tɕendɤre nɤkinɯ, iɕqha nɯ, rɟɤlpu ɯ-tɕɯ stu kɯ-xtɕi nɯnɯ, iɕqha nɯ, 
sakaβ ɯ-ŋgɯ pa-βde tɕe tɕendɤre ɯ-pa nɯtɕu tɕe
wuma ʑo iɕqha nɤki, zgɯrmɯɣ kɯ-mpɯ-mpɯ nɯ ɯ-taʁ ʑo pjɤ-ɕe tɕe tɕendɤre, koŋla mɯ- o-nɯɣmaz.
tɕendɤre, tɕeri tɕe "kɤ-ɬoʁ nɯ tɕhi tu-fse-a kɯɣe?" ntsɯ ɲɯ-sɯsɤm pjɤ-ŋu.
tɕendɤre, "tɕhi ci tu-nnɯ-pe-a ra kɯ" ɲɤ-sɯso pjɤ-ŋu ri. 
tɕe nɯ jamar ri tɕe, 
iɕqha qachɣa nɯ li jo-nɯɬoʁ.
li jo-nɯɬoʁ qhe "nɤʑo li aʑo tɤ-tɯt-a nɯ ɲɤ-tɯ-jmɯt.
tɕe ki tu-tɯ-fse ɲɯ-ŋu tɕe" nɯra to-ti.
tɕe qachɣa kɯ "mɤ-ʁdɯɣ ma tɕe /ri/ li ta-qur ɕti" to-ti.
"tɯrme kɯ-pe ci ɲɯ-tɯ-ŋu tɕe, ta-qur ɕti" to-ti. 
tɕe qachɣa kɯ, nɤki, tɤ-tɕɯ nɯ ɯ-ɕki, nɤkinɯ, "nɤʑo iɕqha, kɯ-nɤphɯphɯ tɤ-nɯɕpɯz tɕe,
tɕe nɯ masɤrɯrju ʑo nɤkinɯ, nɯnɯ, nɤ-rɟɤlsa nɯtɕu jɤ-nɯɕe tɕe,
tɕe "jɤɣ" to-ti ɲɯ-ŋu.
tɕendɤre tɤ-tɕɯ, tɤ-tɕɯ nɯ iɕqha, stu kɯ-xtɕi nɯnɯ, ɯ-kha jo-nɯɕe, masɤrɯrju.
matɕi tɕe kɯ-nɤphɯphɯ  to-nɯpa tɕe, /tonɯ/ to-nɯɕpɯz.
tɕe, nɤkinɯ, jɤ-azɣɯt tɕe tɕe,
χsɤr mbro nɯ tɯ-rɯndzɤtshi to-ʑa.
ɯ-ndza pɯ-kɤ-ta nɯra ɯ-ndza to-ʑa.
χsɤr pɣa nɯnɯ li kɤ-nɯrɤɣo ra chɤ-sɤʑa.
nɤkinɯ, tɤɕime ndɤre, ɯ-rŋa ra /kɤ/ kɤ-nɤre ɣɯ ɯ-rŋa ra to-tu,
ɯ-sɯm ra ɲɤ-βdi.
"ki tɕhi ɯ-skɤt ci ŋu kɯɣe?" /ɲɯ-sɯsɤm pjɤ-ŋu tɕe/ 
iɕqha rɟɤlpu nɯ kɯ to-thu ri,
iɕqha tɤɕime kɯ to-ti,
"aʑo, aʑo kɯnɤ mɯ́j-tso-a, tɕeri iɕqha nɯ, 
aʑo pjɯ-sɯso-a pɯpɯŋu nɤ, koŋla ʑo, nɤkinɯ, a-nmaʁ ɯ-spa nɯ jo-nɯɣi ɲɯ-sɯsam-a" to-ti. 
\c 以我看来
tɕendɤre nɯ rɟɤlpu nɯ kɯ pa-mtshɤm tɕe, wuma ɲɤ-nɤmtshɤr tɕe,
tɕendɤre tɤɕime nɯ kɯ thɯthɤci pɯ-pɯ-kɯ-fse nɯnɯra ɯ-wa ɯ-tɯfɕɤt pjɤ-βzu.
tɕe nɯ rɟɤlpu rca, ɯ-mbrɯ ɯ-tɯ-ŋgɯ pjɤ-saχaʁ ʑo tɕe,
tɕendɤre tɤ-pi nɯni ʁnaʁna ʑo nɤkinɯ, ɯ-tɕɯ kɯ-wxti ni ʁnaʁna ʑo, nɤkinɯ to-stu.
pjɤ-znɯtɕhɤl.
tɕendɤre nɤkinɯ, iɕqha ɯ-tɕɯ nɯnɯ kɯ ɯʑo ɯ-sci rɟɤlpu chɤ-sɯndo.
tɕe nɯ ɯ-qhu tɕe  tɕendɤre ɯ-tɕɯ stu kɯ-xtɕi nɯ kɯ iɕqha nɯ, sɯŋgɯ nɯtɕu tɕe li iɕqha qachɣa nɯ ɲɤ-k-ɤtɯɣ-ci tɕe,
qachɣa kɯ "wortɕhi ʑo, pjɯ-kɯ-sat-a ra" to-ti.
tɕendɤre tɕendɤre, tɤ-tɕɯpɯ nɯ kɯ nɯ /tos/ to-stu, pjɤ-sat.
tɕeri, /pɯ/ ɯ-ku pjɯ-tɯ-βde ʑo tɕe, tɕe qachɣa nɯ, nɤkinɯ, nɯɕimɯma ʑo tɤ-tɕɯ kɯ-ʑɯ-ʑru ci ɲɤ-k-ɤpa-ci.
tɕe nɯ tɤɕime nɯ kɯ ku-rtoʁ tɕe, tɕendɤre nɯɕimɯma to-ɣɤɕqli tɕe,
nɯnɯ qachɣa nɯnɯ, nɤkinɯ, ɯʑo ɯ-pi ci, ɯ-wɤmɯ ci, ʑaʑa ʑo nɯ-kɯ-me ci pjɤ-tu tɕeri,  
nɯnɯ pjɤ-ŋu.
tɕe pjɯ-jɤɣ ɲɯ-ŋu.
jɤxtshi ɯ-pɯ́-pe?
