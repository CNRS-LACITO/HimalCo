li ɲɯ-mpɕɤr...
kɤ-rɯɕmi mɤ-kɯ-rga tɤɕime ci pjɤ-tu ɲɯ-ŋu, nɯ ɣɯ ɯ-χpi ɲɯ-ŋu.
tɕe kɯɕɯŋgɯ alabo kɤ-ti nɤki, rɟɤlkhɤβ nɯtɕu zɯ, tɤɕime ci pjɤ-tu tɕe rcanɯ, maka ʑo tu-rɯɕmi mɯ-pjɤ-ŋgrɤl.
tɕendɤre, ɯ-rɟɤlpu nɯ kɯ, iɕqha nɯ, sɤtɕha ɯ-ku /tɯr/ tɯrme ra nɯ-ɕki to-ti tɕe, 
"ɕu kɯ a-me tu-zrɯɕmi kɯ-cha nɯnɯ tɕe nɯnɯ a-me ɣɯ ɯ-χti a-kɤ-βze tɕe, 
ɯ-rʑaβ, a-me kɯ ɯ-rʑaβ a-kɤ-βze ŋu, (030 kɤ-?)
nɯnɯ ???mɯ-mɤ-kɯ-cha nɯ pɯ-pɯ-ŋu nɤ, nɯ ɯ-mke chɯ́-wɣ-phɯt ŋu" to-ti. (040)
tɕeri nɯra nɤkinɯ, nɤki, tɤɕime nɯ kɤ-sɯβzɟɯr mɯ-pjɤ-cha, mɯ-pjɤ-cha-nɯ qhe,
kɤsɯfse ʑo nɯ-mke chɤ-phɯt. 
tɕendɤre iɕqha nɯ, tɤ-tɕɯpɯ li ci pjɤ-tu tɕe, wuma ʑo pjɤ-ŋgɯ rcanɯ, ɯ-tɯ-ŋgɯ pjɤ-sɤre ʑo,
tɕendɤre "a-laz a-tɤ-rɤmdzɯt tɕe, nɤkinɯ, ɲɯ-sɤɣʑɯr ri, ɕ-tu-tshat-a" ɲɤ-sɯso. (105)
tɕendɤre jo-ɣi tɕe, rɟɤlpu ɯ-ɕki, rɟɤlsa nɯtɕu jo-ɣi tɕe,  
rɟɤlpu ɲɤ-ʑɣɤsɤtɯɣ.
tɕe nɯ ɯ-ɣmɯr ʑo tɕendɤre iɕqha nɯ, 
nɯnɯ tɤ-tɕɯpɯ ʁʑɯnɯ nɯnɯ iɕqha tɤɕime ɣɯ ɯ-kho nɯtɕu jú-wɣ-sɯxɕe. (125)
tɕendɤre ju-ru tɕe nɤkinɯ, iɕqha nɯ, 
tɕheme nɯ ɣɯ /ɯkɯ/ ɯ-kɯ-nɤmdzɯ, ɯ-kɯ-rɯru nɯnɯ, nɤki, ɯ-kɯ-fsroŋ ɯ-spa nɯnɯ, 
kha nɯtɕu maka scapa ʑo tu-ndɤm tɕe ku-rɤʑi pjɤ-ŋu.
tɕendɤre nɯnɯ jo-ɕe ri iɕqha, nɤki, nɯnɯ nɯ-ʁjoʁ, nɯnɯ ɯ-kɯ-rɯru nɯ cho tɕheme nɯni, tɤɕime nɯ, mu ʑo mɯ-pjɤ-rɯɕmi-ndʑi.
tɕendɤre "tɤ-rʑaʁ nɯɕe ɲɯ-ntshi" ɲɤ-sɯso tɕe, (150)
ʁʑɯnɯ nɯ kɯ iɕqha ɯ-kɯ-rɯru nɯ ɯ-ɕki to-ti,
"aʑo nɤ-χpi ci pjɯ-fɕat-a je" to-ti.
"tɕe nɤ-χpi ci pjɯ-fɕat-a tɕe, kɯɕɯŋgɯ tɕe, nɤkinɯ,
wuma ʑo tɯrme, nɤkinɯ, iɕqha nɯ, ɯ-jaʁ kɯ-βdi ci, kɯ-rɯɕoŋβzu ci pjɤ-tu tɕe, iɕqha nɯ, ɯ-skɯ tɯrme ci to-rkɤz" to-ti. (210)
to-rkɤz tɕendɤre koŋla tɯrme ɣɯ, ɯ-xso tɯrme nɯ cho ɯ-tɯ-wxti kɯ-naχtɕɯɣ jamar ci ʑo to-rkɤz tɕe rcanɯ, 
nɯnɯ tɯrme nɯ rcanɯ, ɯ-tɯ-fse pjɤ-saχaʁ ʑo rcanɯ, 
wuma ʑo nɤkinɯ, kɯ-mpɕɤr ci pjɤ-ŋu tɕe, tɕheme wuma ʑo kɯ-mpɕɤr ɯ-χpi ci pjɤ-ŋu" to-ti.
tɕendɤre kɯ-rɯɕoŋβzu nɯ kɯ, iɕqha nɯ, ɣɯ, ɯ-βzaŋsa ci nɤkinɯ, tshoŋpa kɯ-nɤma ci pjɤ-tu, tɯtsɣe ɯ-kɯ-βzu tɕe,
tɕe nɯnɯ, nɯ kɯ, nɯnɯ wuma ʑo pjɤ-nɯrga" tu-ti ŋu.
"iɕqha tɯrme ɯ-χpi tɤ-kɤ-rkɤz wuma ʑo pjɤ-nɯrga tɕe,
tɕendɤre iɕqha nɯ, pjɤ-nɯrga tɕe, tɕendɤre, nɯnɯ kɯ, nɤkinɯ, 
nɯnɯ tɯrme ɯ-χpi nɯ ɣɯ, χsɤr ɣɯ tɯ-ŋga ci to-βzu tu-ti ɲɯ-ŋu,
tɕe nɯ to-ʑŋga tu-ti ɲɯ-ŋu.
tɕendɤre nɯnɯ tɯrme χpi tu-kɤ-rkɤz nɯ wuma ʑo pjɤ-mpɕɤr tu-ti ŋu. (305)
tɕe rcanɯ koŋla ʑo pjɤ-fse tɕe tɕe kɯ-maqhu tɕe tɕendɤre,
li nɤkinɯ, snaʁspa ci, βlama ci kɯ-fse ci jo-ɣi tɕe 
tɕe nɯnɯ kɯ, nɤkinɯ, li wuma ʑo pjɤ-nɤmpɕɤr" tu-ti ŋu.
tɕe pjɤ-nɤmpɕɤr tɕe tɕendɤre, iɕqha nɯ, 
tɯ-mɯ kɯ-ɤrŋi ɯ-ɕki, nɤkinɯ iɕqha nɯ, kɤ-fɕɤt to-βzu tɕe, 
kɯki, "kɯki sthɯci tɯrme ɲɯ-mpɕɤr tɕe,
ɯ-sroʁ kɯ-tu nɯ-sɤβze ra" to-ti.
tɕendɤre nɯnɯ tɯ-mɯ kɯ-ɤrŋi nɯ kɯ to-nɤla.
tɕendɤre iɕqha nɯ, nɯnɯ tɤrkɤz tɤ-kɤ-βzu ɣɯ tɯrme nɯ rcanɯ, (345)
ɯ-se ri kɯ-tu, ɯ-ɕa ri kɯ-tu, li tɕheme kɯ-mpɕɯ-mpɕɤr ci ɲɤ-sɤβzu.
tɕendɤre iɕqha, ɕoŋβzu nɯ, tɕe iɕqha kɯ-rɯtshoŋwa nɯ, 
tɕe iɕqha nɤkinɯ, tɕetu, tɯmɯ kɯ-ɤrŋi ɣɯ, maʁ iɕqha, 
iɕqha βlama kɯ-fse nɯnɯ kɯ, nɯnɯ χsɯm nɯ kɤsɯfse kɯ ʑo nɯ tɕheme nɯ ɲɤ-nɯrga-nɯ.
tɕe ɲɤ-nɤntshi-nɯ tɕe tɕendɤre, 
kɯki kɯ "aʑɯɣ ŋu" to-ti,
ci nɯ kɯ li "aʑɯɣ ŋu" to-ti,
kɯmaʁ nɯ kɯ li "aʑɯɣ ŋu" tu-ti tɕe tu-nɤndɯt-nɯ pjɤ-ŋu.
tɕendɤre kɯki, "kɯki tɕheme ki ɕɯ ɣɯ ʑo a-pɯ-ŋu ɲɯ-tʂaŋ kɯɣe?" to-ti.
tɕendɤre tɤ-tɕɯpɯ nɯ kɯ iɕqha ɯ-rkɯ ??? tɕheme ɯ-kɯ-rɯru nɯ-ɕki to-ti, (435)
tɕeri ɯ-kɯ-rɯru nɯ kɯ kɤ-ti mɯ-pjɤ-cha.
tɕendɤre nɯ jamar tɕe tɤɕime nɯ to-rɯɕmi.
tɕendɤre tɤɕime nɯ kɯ "nɯnɯ ndɤre iɕqha, nɤki nɯ ɣɯ, χpɯn nɯ ɣɯ a-pɯ-ŋu /ɲɯ/ ɲɯ-tʂaŋ ma 
nɯ ma me ri, nɤkinɯ, (450)
nɯnɯ kɯ tɕe tɯmɯ kɤrŋi ɯ-ɕki nɯnɯ, nɤki, "ɯ-sroʁ a-tɤ-tu ra" to-ti pjɤ-ŋu tɕe, 
tɯrme ɲɤ-sɤβzu ɲɯ-ŋu tɕe, nɯ ɣɯ a-pɯ-ŋu ɲɯ-tʂaŋ" to-ti.
tɕe ɯ-fsosoz tɯmtɕi ʑo tɕe, iɕqha, iɕqha nɤki kɯ-rɯru nɯ jo-ɕe tɕe,
rɟɤlpu ɯ-ɕki nɯra pɯ-pɯ-kɯ-fse nɯra pjɤ-fɕɤt.
tɕeri rɟɤlpu nɯ mɯ-pjɤ-stu.
tɕe ɯ-fsomɯr?? tɕe li (515)
tɤ-tɕɯpɯ nɯnɯ, nɤki iɕqha tɤɕime ɣɯ ɯ-kho nɯtɕu jo-sɯxɕe tɕe,
nɯnɯ ɯ-ɣmɯr tɕe nɯnɯ kɯ-rɯru nɯ to-sɤndu-nɯ tɕe,
iɕqha tɕheme nɯ ɣɯ ɯ-pi ci, tɤ-tɕɯ ci pjɤ-tu tɕe, nɯnɯ pjɤ-ŋu.
tɕendɤre tɤ-tɕɯpɯ nɯ kɯ li /ɯχpɤ/ ɯ-χpi ɯ-fɕɤt pjɤ-ʑa.
pjɤ-ʑa tɕe ɯ-χpi nɯnɯ, kɯɕɯŋgɯ tɕe, tɤ-tɕɯ ci pjɤ-tu tɕe,
tɕe tɤ-tɕɯ ci pjɤ-tu, ɯ-mu ci pjɤ-tu, mɤʑɯ ɯ-snom χsɯm pjɤ-tu.
tɕe nɯnɯ tɕe nɤkinɯ iɕqha, kɤntɕhaʁ ɯ-ŋgɯ chɯz ku-rɤʑi-nɯ pjɤ-ŋu tɕe, 
tɕendɤre tɕheme ɯ-pɯ nɯra thɯ-wxti-nɯ tɕe ɲɤ-mɤrʑaβ-nɯ tɕe,
tɯ-rdoʁ nɯ pɯpɯŋu nɤ, spjaŋkɯ ɯ-rʑaβ ɕ-ko-βzu,
tɯ-rdoʁ nɯ pɯpɯŋu nɤ, qaliaʁ ɯ-rʑaβ ɕ-ko-βzu,
tɯ-rdoʁ nɯ kɯ pɯpɯŋu nɤ, qaɟy kɯ-wxtɯ-wxti ci ɣɯ ɯ-rʑaβ ɕ-ko-βzu" tu-ti.
tɕendɤre wuma ʑo /nɯre/ nɯ-sɤz-mɤrʑaβ ra pjɤ-pe pjɤ-mɤɕi-nɯ ri,
tɕeri, laʁnɯ-xpa to-tsu tɕe tɕendɤre, ɯ-mu nɯ kɯ ɯ-me ra jɤ-kɯ-ɤri nɯra wuma ʑo pjɤ-nɯmbɣom tɕe, nɤki,
ɯ-tɕɯ ɯ-ɕki nɯ-kɯ-rtoʁ jɤ-ɕe ra" to-ti " to-ti.
tɕendɤre tɤ-pi nɯnɯ ɯ-ʁi, ɯ-ʁi stu kɯ-xtɕi ɣɯ ɯ-kha nɯtɕu jo-ɕe tɕe, 
nɯnɯ qaɟy ɯ-rʑaβ kɤ-kɯ-βzu nɯ pjɤ-ŋu tɕe, (630)
tɕe kɤndʑɯʁi ni nɯ-atɯɣ-ndʑi tɕe, wuma ʑo ɲɤ-rga-ndʑi tɕe, 
pjɤ-rɯkhɤcɤl-ndʑi tɕe, 
tɕendɤre kɤ-nɯ-ɴɢɤt tɤ-mda tɕe, ndɤre  iɕqha, 
qaɟy nɯ kɯ, nɤki, rgɤm ci ɯ-pi nɯ ɲɤ-mbi" to-ti.
tɕe nɯ ɲɤ-mbi tɕe, "nɯnɯ jɤ-tɯ-ɤri tɕe" /to/ koŋla tɤ-ndzɯmbra tɕe (650)
kɯm a-thɯ-tɯ-pe, khɯɣɲɟɯ nɯra  a-thɯ-tɯ-pe kóʁmɯz nɤ kɯki rgɤm ki a-tɤ-tɯ-ci je" to-ti.
tɕeri matɕi kɯki rgɤm ɯ-ŋgɯ nɯtɕu, kɤ-rku nɯnɯ, wuma ʑo tɕheme kɯ-mpɕɤr ci pjɤ-k-ɤrku-ci ɕti.
tɕendɤre, tɕeri tɤ-pi nɯnɯ tʂu jɤ-ari tɕe mɯ-ɲɤ-znɤɕqa qhe, nɤki,
rgɤm nɯ to-cɯ.
to-cɯ ri ndɤre, nɤki nɯ tɕheme nɯnɯ /koŋ/ tɤ-khɯ ci ɲɤ-k-ɤβzu-ci qhe, nɯnɯ rgɤm nɯ to-nɯɬoʁ qhe, jo-nɯɕe qhe kɤ-mto ɲɤ-me.
tɕendɤre tɤ-pi nɯnɯ jo-jɣɤt qhe ɯ-ʁi kɯ-xtɕi nɯ ɯ-kha nɯtɕu jo /jojɣe/ jo-ɕe.
tɕe nɯra pɯ-fse qhe jɤ-anɯri ɕti to-ti qhe
tɕendɤre iɕqha qaɟy nɯ kɯ 
730

