kɯɕɯŋgɯ tɕe iʑora, tɤpɤtso kɤ-nɯβdaʁ nɯra, tɤte,
pɯ-ɴqa tu-kɯ-ti ri,
kɯ-ɴqa ɣɯ ɯ-spa pɯ-me,
pɯ-mbat tu-kɯ-ti ri,
nɯ sɤ-rkɯ-rkɯn ʑo tɤ-pɤtso chɯ́-wɣ-tɕɤt pjɤ-ra tɕe, 
\c 吃穿都缺少的条件下 
iʑora tɕe, nɤki, tɤ-rɟit kɯ-dɯ-dɤn ʑo tu-sci pjɤ-ɕti ma
@jihuashengyu ɣɯ nɯra nɤki, ɯ-@shebei ra pjɤ-me.
tɕendɤre tɤ-rɟit tɕhi tɤ-kɯ-sci nɯ ʑo ɣɯ-tɕɤt kɯ-ra pjɤ-ɕti tɕe, 
\c tɕhi == thɤstɯɣ
tɕe iʑora tɕe, kɯɕɯŋgɯ tɕe, tɤ-rɟit kɤ-tɕɤt nɯnɯ, 
tɕendɤre nɤkinɯ, nɯ-kɤndzɤtshi nɯnɯ, nɤki, tɯ-nɯ nɯ, tɤ-pɤtso kɯ-dɤn nɯra tɕe,
tɯ-pɤrme, ʁnɯ-pɤrme jamar mɤɕtʂa tɯ-nɯ ku-tshi-nɯ.
tɤpɤtso kɯ-rkɯn nɯra nɯ, kɯmŋu kɯtʂɤ-pɤrme thɯ-azɣɯt-nɯ kɯnɤ tɯ-nɯ ku-kɯ-nɯ-tshi pjɤ-tu ɕti.
tɕeri, nɤkinɯ, tɯ-nɯ nɯ, nɤkinɯ, kɤ-tshi ʁo nɯnɯ pjɤ-ra ri,
@naiping kɯ-fse ra maka pɯ-kɯ-tu me.
tɕe nɯ, tɕhi napapa nɯ wɯɟa kɯ kú-wɣ-sɯ-mbi, 
khɯtsa ɯ-mŋu kɯ ʑɯrɯʑɤri nɯ ɲɯ́-wɣ-sɯxɕe tɕe 
\c ɯ-kɯr ɯ-ŋgɯ chɯ́-wɣ-lɤt
nɯra kɯ-fse kú-wɣ-sɯ-tshi ma nɯ ma pjɤ-me.
tɕe nɯ-kɤndzɤtshi nɯnɯ tɯ-nɯ ku-tshi-nɯ,
nɯŋa ɯ-lu ɲɯ-jtshi-nɯ,
tɕe nɤkinɯ, tamar ɯ-ŋgɯ nɯ tɕu,
tamar chɯ-ftʂi-nɯ tɕe tɯsqar pjɯ-lɤt-nɯ tɕe,
tɕe nɯnɯ kɤ-kɯ-stɤm nɯnɯ,
wɯɟa ra pɯ-me tɕe nɯ-ndzrɯ kɯ ki tu-stu-nɯ tɕe tɕe nɯnɯ,
nɯ-kɯr ɯ-ŋgɯ /ɲɯ/ ɲɯ-z-ɣɤndɯβ-nɯ tɕe
\c 嚼烂
tɕe tɤpɤtso ra ku-mbi-nɯ.
tɕe nɯnɯ wuma ɲɯ-ɣɤwxti, 
\c grandit vite
tamar cho tɯsqar nɯnɯ ɲɯ́-wɣ-mbi-nɯ, 
wuma ʑo tɤpɤtso ɲɯ-ɣɤwxti, ɯ-kɯ-mŋɤm ra me.
tɕe tɤ-lu nɯnɯ tɕe, tɕe khɯtsa ɯ-mŋu kɯ kɤ-tshi mɯ-ta-spa mɤɕtʂa kɤ-tshi mɤ-khɯ. 
\c khɯmŋu mɤ-ɕɤt 还不会用碗口吃东西
tɕe nɯ tu-stu-nɯ tɕe, nɯnɯ ɯ-@shenghuo nɯ kɯ-fse kɯ chɯ-sɯ-tɕɤt-nɯ.
tɕe thɯ-wxti ɯ-jɯja nɤ, ʑɯrɯʑɤri tɕe tɕendɤre nɤkinɯ,
kɯ-wxti ra kɯ nɯ-kɤ-ndza, tɕhi tu-ndza-nɯ kɯ-ŋu nɯ ʑɯrɯʑɤri tɕe ɲɯ-mbi-nɯ.
\c relative
ma xtɕi-nɯ tɕe tɕe tɤ-lu cho iɕqha tamar ɯ-ŋgɯ tɯsqar pjɯ-kɤ-lɤt nɯnɯ tɯkrimgo tu-kɯ-ti ŋu.
tɕe nɯ ɲɯ-mbi-nɯ tɕe, nɯ kɯ /ɯpo/ tɤpɤtso ɯ-khɯtsa ɯʑoz kɯ-xtɕi tu tɕe,
nɯ ɯ-ŋgɯ ku-sɯ-stɤm-nɯ.
tɕendɤre nɯ kɯ chɯ-tɕɤt-nɯ.
kɯ-mɤɕi tsa ra nɯ ra kɯ-fse nɯ-kɤ-mbi pɯ-tu ma
kɯ-ŋgɯ ra nɯ kɯ-fse kɯnɤ nɯ-kɤ-mbi pɯ-me.
nɯnɯ tɕe tɕhɯβroʁ ra ɲɯ-jtshi-nɯ.
oja, tɯ-ci chondɤre tɯsqar tɤ-kɯ-ɤtʂoʁloʁ nɯra ɲɯ-jtshi-nɯ pɯ-ɕti ma 
nɯ ma nɯ-kɤ-mbi pɯ-me.
jinde tɕe rcanɯ, tɕhi kɯ-ra ʑo ɣɤʑu.
tɕe nɤkinɯ, tɤpɤtso ra, nɯnɯ nɯ-ŋga nɯnɯ, tɕe kɯɕɯŋgɯ tɕe,
koŋla ʑo zɯmi kɤ-ŋke ʑo mɯ-tɤ-cha-nɯ mɤɕtʂa nɤ, nɤkinɯ, ku-mphɯr-nɯ.
tɕe, razmbe kɯ-fse /nɯ kɯ/ nɯ ɯ-ŋgɯ ri ku-mphɯr-nɯ.
tɕe nɯnɯ ku-ɕɯrŋgɯ-nɯ tɕe ku-xtɕɤr-nɯ.
tɕe /ku/ ku-znɯŋgɤrkɯ-nɯ tu-kɯ-ti tɕe tɕe
ku-sɤmdzɯ-nɯ kɯ-fse tɕe,
tɕe nɯ ɯ-pɕi nɯ, tɯ-ŋga ku-rtɤβ-nɯ tɕe tɕe, 
/tɤpo nɯ/ tɤpɤtso nɯ ki kɯ-fse lu-xthom-nɯ ku-ɕɯrŋgɯ-nɯ pɯ-maʁ,
ki kɯ-fse tu-sɤmdzɯ-nɯ tɕe tɕe, 
ɯ-pɕi nɯ tɯ-ŋga kɯ ku-sɯ-mphɯr-nɯ tɕe,
tɕe nɯ kɯ-fse ku-z-rɤʑi-nɯ.
tɕendɤre kɯ-rɤma ju-ɕe-nɯ tɕe,
nɯ ɯ-qhu tɕe tɕendɤre tɕhi tɤ-nɯ-fsɯ-fse, 
\c 醒了也好，睡着了也好，都要把婴儿裹起来
koŋla ʑo mɯ-thɯ-wxti mɤɕtʂa, /.../
tɕe kɯ-maqhu tɕe tɕe tɤpɤtso ra ku-xtɕɤr-nɯ.
/tɕe ci.../ tɕe thɯ-wxti tɕe 
kɤ-nɯrtsɯ kɤ-ŋke ra tɤ-cha tɕe tɕe 
a-mɤ-pɯ-ɤtɤr kɤ-sɯso kɯ, tɤpɤtso ra, nɤki, nɯ-mthɤɣ nɯ tɕu mthɯxtɕɤr ɲɯ-rtɤβ-nɯ tɕe,
tɤjtsi ɯ-taʁ kɯ-fse, nɯra ku-βraʁ-nɯ.
tɕendɤre ɯʑo ɲɯ-ɤnɯɣro ri kɯ-khɯ,
atɤr kɤ-sɯso ri mɤ-kɯ-ra, 
\c 不担心他摔倒
tɕe nɯ kɯ-fse tɕe tɕendɤre
tsuku tɤpɤtso ra kɯ nɯ-qe ra pjɯ-lɤt-nɯ, nɯ-rmbi ra pjɯ-nɯ-lɤt-nɯ,
nɯra nɯ-qe nɯ-rmbi ra, nɯ-rmbi ʁo mɯ́j-khɯ ri,
nɯ-qe nɯra tu-kɯ-nɯ-ndza ra pjɤ-tu.
matɕi, tɤ-mu nɯra kɯ-rɤma ju-ɕe-nɯ.
tɤ-mu nɯ kɯ ʁɟa ʑo tɤ-rɟit nɯ tú-wɣ-nɤma. 
\c (generique overt noun)
tɕe kɯ-rɤma ri ju-kɯ-ɕe, jɤ-kɯ-ɤzɣɯt tɕe tɤ-rɟit tú-wɣ-nɤmɤle,
nɯ kóʁmɯz nɤ nɤki, fsapaʁ pjɯ́-wɣ-χsu, 
nɯ kóʁmɯz nɤ tɯrme ɯ-ndzɤtshi tú-wɣ-βzu pjɤ-ra.
tɕe nɯnɯ wuma ʑo pjɤ-ɴqa.
tɕe tɤ-pɤtso nɯ, tɯ-pɤrme roro jamar tɕe tɕe 
tɯ-nɯ kɤ-sɯβde pjɤ-ra ma tɕe
li nɯ-rɟit tu-tu pjɤ-ɕti
tɕe nɯ kɯ-fse pjɤ-ŋu tɕe,
tsuku tɯrme tɯ-rdoʁ ɣɯ ɯ-rɟit, sqafsum jamar, sqamŋu jamar tu-kɯ-tu pjɤ-tu.
tɕe ɯ-pɤrthɤβ tɕe, tɯ-pɤrme tɯ-qiɯ jamar, ʁnɯ-pɤrme jamar ma kɯ-me ʁɟa.
\c (quantifier)
nɯ kɯ-fse pjɤ-ŋu.
tɕendɤre hanɯni thɯ-wxti-nɯ tɕe tɕendɤre,
rkɤsnom ra pjɤ-me,
tɕe iʑora tɕe, tɯrme kɯ-wxti ra kɯ nɯ-rkɤsnom ɯ-kɯ-ŋga ʑa...
daldal mɤɕtʂa, tɯʑo kɯnɤ hanɯni thɯ-kɯ-wxti mɤɕtʂa rkɤsnom ɯ-kɯ-ŋga pɯ-me. 
tɕe tɤpɤtso nɯra nɯ-smɤt nɯ ku-mphɯr-nɯ qhe, 
tɕe nɯ-qe nɯ-rmbi nɯra ɲɯ-qaʁ-nɯ, tu-nɤsci-nɯ qhe,
\c ils enlevaient les (langes) souillés et les changeaient
tɕe kɯ-zbaʁ kɯ li ku-mphɯr-nɯ qhe, li ku-ɕɯrŋgɯ-nɯ.
nɯ kɯ-fse ʁɟa.
\c completely, always
tɕe nɯ-xtu nɯnɯ tɤ-lu cho tɯkrimgo ʁɟa kɯ chɯ-z-ɣɤwxti-nɯ.
tɕe koŋla mɯ-thɯ-wxti-nɯ mɤɕtʂa nɯ kɯ-fse tu-ndza-nɯ pjɤ-ra.
koŋla ʑo nɯ, tɯ-ŋga kɯnɤ kɯ-mnumne pɯ-me wo, 
tɕe nɯ-rmbi ɯ-ʁdɤn nɯnɯ tɕe, kɯ-wxti ra ɣɯ nɯ-naŋʁɯ kɯ-fse,
tɕe nɯ-rkɤsnom kɯ-fse, nɯ-kɯ-mbe kɤ-ŋga mɯ-nɯ-kɯ-khɯ kɯ-fse,
nɯra ɲɯ-χtɕi-nɯ tɕe,
tɕe tɤ-pɤtso ra nɯ-rmbi nɯ-qe nɯra ku-sɯ-mphɯr-nɯ pjɤ-ɕti,
nɯ kɯ-fse ʁɟa tɤ-pɤtso chɯ-tɕɤt-nɯ pɯ-ra wo.
tɕe nɯ kɯ-fse pɯ-ŋu.
=====2
woja, nɯnɯ ɣɯ tɤ-ɣɤndʐo nɯ tɕu tɕe tɕe,
nɯ maʁ nɤ, nɤkinɯ, tɕhɤrʁɯ kɯ ku-sɯ-mphɯr-nɯ,
nɯ maʁ nɤ, tɯ-rcu kɯ ku-sɯ-mphɯr-nɯ,
nɯra kɯ-fse pjɤ-ŋu.
kɯɕɯŋgɯ.
ma tham kɯ-fse mianbu nɯra pɯ-me.
tɕe tɕe tɕhɤrʁɯ low, tɕe nɤkinɯ iɕqha tɯ-rcu, nɯra kɯ ku-sɯ-mphɯr-nɯ,
ku-sɯ-mphɯr-nɯ tɕe tɕe iɕqha ku-sɤmdzɯ-nɯ tɕe 
ɯ-rkɯ nɯ tɕu tɯ-ŋga nɯ kɯ ku-sɯ-mphɯr-nɯ tɕe tɕe
tɤpɤtso nɯ sɤ-mdzɯ-mdzɯ ku-z-rɤʑi-nɯ.
nɯ kɯ-fse pjɤ-ŋu.
tɕe nɤki, thɤfka ɯ-smi chɯ́-wɣ-lɤt pɯ-ɕti tɕe
tɕe nɯ tɕu chɯ-ɣɤmpja-nɯ.
tɕe nɯra kɯ-fse pjɤ-ŋu.
======3
kɤ-χtɕi nɯnɯ tɕe tɕe, 
pɯ-kɯ-ŋgrɯ ra ɣɯ tɯ-ci tu-ɣɤndʑɤm-nɯ tɕe nɯ tɕu ɲɯ-χtɕi-nɯ,
mɤ-kɯ-ŋgrɯ ra tɕe tɕe, tɯ-ci kɯ-mɯɕtaʁ ɯ-ŋgɯ ɲɯ́-wɣ-χtɕi.
tɤpɤtso nɯra ʁo tɕe, sɤlaŋphɤn ɣɯ tɯ-ci kɯ-ndʑɤm tú-wɣ-rku tɕe, 
tɕe nɯ tɕu ɯ-βri pjɯ́-wɣ-χtɕi.
nɯ kɯ-fse pjɤ-ŋu.
======4
aʑo a-ʁi nɯra lonba aʑo kɯ tɤ-nɤpɯpa-t-a tɕe ɕti matɕi, 
tɕe a-mu kɯ-rɤma ɕe ɲɯ-ra, 
tɕe aʑo a-ʁi nɯnɯra kɤ-nɤfkɯfkur cho kɤ-sɤβlo ʁɟa, tu-tɕat-a ɕti.
ri iʑo...   nɯ ɕɯŋgɯ tɤ-rɟit ra kɯ-mɯxte ku-ɕɯrŋgɯ-nɯ pɯ-ɕti wo,
ku-ɕɯrŋgɯ-nɯ pɯ-ɕti ma tɕe nɤkinɯ, kú-wɣ-xtɕɤr qhe,
chɯ-rɤru mɤ-kɯ-khɯ tú-wɣ-βzu qhe tɕe,
nɯ tɕe kɯ-fse, ɯ-qe ɯ-rmbi tha-nnɯ-lɤt-nɯ pjɯ-nnɯ-fse, 
kɯ-wxti nɯra mɯ-jɤ-azɣɯt-nɯ mɤɕtʂa nɯ-pa pjɯ-nnɯ-fse ɕti  
tɕe a-ʁi stu kɯ-xtɕi nɯnɯ, aʑo sɤz xtɕi tɕe, 
nɯnɯ khro xtɕi tɕe, tɕe nɯreri aʑo kɤ-sɤsɯxɕɤt tɤ-cha-a tɕe, 
sloχpɯn pɯ-ŋu-a tɕe 
tɕe tu-fkur-a tɕe tɕe @shangke lu-βze-a pɯ-ŋu,
tɕe pjɯ-sɤsɯxɕat-a.
tɕendɤre heiban ɯ-taʁ pjɯ-kɯ-rɤrɤt rcanɯ,
tɯ-mgɯr kɯkɯra ɯ-tɯ-mŋɤm ɲɯ-sɤre ʑo.

nɯnɯ mɯ-pɯ-ɣɤwu, kɯ-ɣɤwu ci pɯ-maʁ.

