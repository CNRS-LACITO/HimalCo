kɯ-chi kha kɤ-ti ci ɣɤʑu.
tɕe sɯŋgɯ ɯ-ŋgɯ tɕe nɤkinɯ,
kha kɯ-mbɯ-mbe ci ʑo, maka khɤɴqra ʑo kɯ-fse ci pjɤ-tu.
tɕendɤre nɯ ɯ-ŋgɯ nɯtɕu, kɯ-ɣɯsɯphɯt tɤ-wa nɯ pjɤ-rɤʑi,
ɯ-tɕɯ nɯ hengsheer kɯ-rmi ci pjɤ-tu,
ɯ-me nɯ geliteer pjɤ-rmi.
tɕendɤre ɯ-qhu tɕendɤre nɤki, nɯ-wa nɯ kɯ, tɤ-wa nɯ kɯ,
si ɯ-kɯ-phɯt nɯ kɯ li ci ɯ-rʑaβ ɲɤ-ɕar.
tɕeri kɯki tɕheme ki rcanɯ, ɯ-sɯm wuma ʑo kɯ-ŋɤn ci,
ɯ-sni kɯ-ɲaʁ ci pjɤ-ŋu
tɕendɤre tɤpɤtso ni wuma ʑo tu-nɯsnɯɲaʁ ntsɯ pjɤ-ŋu.
tɕendɤre iɕqha nɯ, kɯkɯra nɯ-kha nɯra, nɤkinɯ, nɯ-tɯrma ra, 
ɲɯ-ɲɯ-ŋɤn ʑo, maka mɯ-mɤ-ɲɯ-pe ʑo pjɤ-ŋu tɕe,
ɲɯ-ɲɯ-ŋgɯ-nɯ ʑo pjɤ-ŋu tɕe tɤ-rʑaβ nɯ kɯ, tɤ-wa nɯ ɲɯ-rɯɣne ntsɯ pjɤ-ŋu.
tɕe "kɯsthɯci ʑo maka ɲɯ-ŋgɯ-j ɕti tɕe,
nɤki, tɤpɤtso ni ri kɤ-ɕɯfka mɯ́j-sɤcha tɕe,
nɯ sɤznɤ, nɤkinɯ, 
tɤpɤtso ni ʑ-nɯ-ɣɤme, ɕ-thɯ-βde raʁmaʁ" to-ti.
tɕendɤre "chɤlɤnnɤ, li tɯrme nɯ-sɯm kɯ-sna tɕe,
ɯ-pɯ ndʑi-kɯ-pa tu thaŋ ɕti" to-ti
li ɯ-rʑaβ nɯ pjɤ-nɯɣmu qhe, 
li /tɯj/ ɣɤɲɤβɲɤβ ɕti" ɲɤ-sɯso qhe, "ɣa" to-ti.
tɕendɤre nɯra ta-nɯkrɤz-ndʑi nɯra, kɤndʑɯʁi ni kɯ pjɤ-mtshɤm-ndʑi 
lonba ʑo pjɤ-mtshɤm-ndʑi, ko-tso-ndʑi qhe,
tɕhemɤpɯ nɯ, nɤki, tɯ-mu kɯ ɲɤ-ɣɤwu. (0140)
"ki tɕhi tú-wɣ-pa?" ntsɯ tu-ti pjɤ-ŋu.
tɕendɤre tɤ-pi ni kɯ, nɤki, ɲɤ-nɯkhɤda tɕe,
"nɯnɯ /mɤ/ mɤ-ʁdɯɣ ma, nɤki, aʑɯɣ a-βlu tu" to-ti.
tɕe ɕɤr tɕe tɕendɤre, nɤki,
nɯ-ɬaʁ nɯnɯ cho /nɯ-mu/ nɯ-wa ni kɤ-nɯʑɯβ-ndʑi ʑo tɕe, nɤki,
tɤ-tɕɯ nɯ, tɤ-pi nɯ chɤ-nɯɬoʁ.
200

