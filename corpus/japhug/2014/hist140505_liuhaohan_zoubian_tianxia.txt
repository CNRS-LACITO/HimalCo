ʁʑɯnɯ kɯtʂɤɣ nɯ, nɤkinɯ, iɕqha nɯ,
nɤmkha ɯ-pa aʁɤndɯndɤt ʑo /jo/ jo-zɣɯt-nɯ ɲɯ-ŋu kɤ-ti ɲɯ-ŋu.
tɕendɤre kukutɕu tɕe, wuma ʑo ɯ-sni kɯ-wxti kɯ-cha ci, /ʁmaʁ/ ʁmaʁmi ci pjɤ-tu.
tɕendɤre kɤ-ɤlɯlɤt to-jɤɣ tɕe tɕendɤre, 
kɤ-ɤlɯlɤt to-jɤɣ qhe tɕe kha ju-nɯɕe pjɤ-ŋu ri, nɤkinɯ iɕqha,
ɯ-tʂɤzɤn nɯ, ɯ-tʂu ɯ-ŋgra nɯnɯ ʁnɯ-mpɕar ma mɯ-ɲɤ-kho.
tɕe wuma ʑo to-sɤmbrɯ tɕe, nɯnɯ ɯ-ŋgumdʑɯɣ ra nɯ-ɕki to-ti tɕe,
"kɤ-nɤjɤm ʑo jɤɣ ma,
/tha/ tɯ-sŋi tɕe tha, aʑo rcanɯ, nɤkinɯ, rɟɤlkhɤβ ɯ-rɟɤlpu sɤznɤ, nɯ ɣɯ chondɤre, nɤkinɯ,
ɯ-rɟɯ laχtɕha ɯ-tɯ-dɤn kɯ-naxtɕɯɣ tɯrme ɲɯ-ɤβzu-a ŋu" to-ti.
"nɯ jamar chɯ-mɤɕi-a ŋu" to-ti.
tɕendɤre kɯki ʁmaʁmi ki jo-ɣi tɕe,
sɯŋgɯ chɯz jo-zɣɯt tɕe nɯtɕu tɕe,
tɯrme rcanɯ, wuma ʑo kɯ-χɕu ci ɲɤ-kɤtɯɣ-ci tɕe,
nɯnɯ tɯrme kɯ-χɕu nɯ kɯ, si kɯ-wxtɯ-wxti nɯnɯ rcanɯ nɯ ɕɯmɯma ʑo chɯ-nɤqe pjɤ-cha.
ɯ-qa ʑo tu-tɕɤt pjɤ-cha.
tɕendɤre ʁmaʁmi nɯ iɕqha ɯ-xɕɤt kɯ-wxti nɯ ɯ-ɕki jo-ɕe tɕe, nɤkinɯ to-ti ɲɯ-ŋu.
"nɤʑo a-rca ju-tɯ-ɣi tɕe nɤki, tɯ-mɯ kɯ pɯ-pa-fkaβ ʑo ɕ-tu-tɯ-khɤt ɯ-tɯ-sɯsɤm?" to-ti. (130)
tɕeri nɤkinɯ, kɯki dalishi nɯ kɯ, ʁʑɯnɯ nɯ wuma kɯ-χɕu nɯ kɯ to-nɤla
tɕe ɯ-ku ra to-sɤŋoʁŋoʁ tɕe ɯ-rca jo-ɕe.
tɕe tɯtɯrca jo-ɕe-ndʑi tɕe, jo-ɕe-ndʑi nɤ jo-ɕe-ndʑi tɕe,
li mɤ-kɯ-nɤrʑaʁ tɕe, kɯ-ɣɤrʁaʁ ci ɲɤ-kɤtɯɣ-ndʑi-ci.
tɕe kɯ-ɣɤrʁaʁ nɯ kɯ, nɤkinɯ, ɕɤmɯɣdɯ tu-lɤt tɕe,
sɯku tɕetutu ʑo /kɯr/, nɤki, βɣaza kɯ-rɤʑi nɯnɯ tu-nɯ-mtɤm tɕe, tu-rɯstaʁraʁndo???? tɕe tu-ti  tɕe, (0200)
"aʑo nɤkinɯ, iɕqha βɣaza ɣɯ ɯ-mɲaʁ ʁepɕoʁ nɯnɯ, ɯʑo tu-lat-a ra" to-ti.
tɕendɤre iɕqha ʁmaʁmi nɯ kɯ wuma ʑo ɲɤ-nɤmtshɤr, 
"nɯ ɯ-tɯ-χɕu ɯ-jaʁ ɯ-tɯ-nɯstu???" nɯ ɲɤ-sɯso (0215)
tɕendɤre nɯnɯ ɯ-ɕki tɕe, rca ju-tɯ-ɣi ra" to-ti ri,
nɯnɯ kɯ to-nɤla, tɕe kɯ-ɣɤrʁaʁ nɯ li ndʑi-rca jɤ-ɕe.
tɕe li tɯtɯrca χsɯm nɯ jo-ɕe-nɯ tɕe, nɤkinɯ, 
nɯtɕu tɕe tɯrme wuma ʑo kɯ-sɤmtshɤr ci ɲɤ-kɤtɯɣ-nɯ-ci ma
ɯnɯnɯ tɯrme nɯ kɯ ɯ-ɕna ɯ-ntsi nɯtɕu /ɯʑo/ ɯ-sŋɯro tu-sɤɕoχɕi
ɯ-ntsi nɯtɕu ma tu-sɤɕoχɕi mɯ-pjɤ-ra.
tɕe pjɯ-ŋu tɕe  (240)
tɕe iɕqha ʁmaʁmi nɯ li ɯ-rkɯ jo-ɕe tɕe,
"tɕhi ɲɯ-tɯ-nɤme ŋu" to-ti ri,
nɯnɯ tɯrme nɯ ɲɤ-nɤre tɕe,
"aʑo, nɤkinɯ, a-ɕna kɯ, nɤkinɯ, qale mkhɯrlu nɯ kɯɕnɯz tu-sɯmtɕɯr-a ŋu" to-ti.
tɕendɤre ʁmaʁmi nɯ kɯ wuma ɲɤ-nɤmtshɤr tɕe,
"nɯ ɯ-tɯ-χɕu nɯ!" ɲɤ-sɯso tɕe
tɕe nɯɕɯmɯma ʑo nɯ qale ɯ-kɯ-lɤt nɯ ɯ-ɕki,
"ji-rca jɤ-ɣi ra" to-ti.
"ji-rca tɤ-ʑɣɤsɤri ra" to-ti tɕe
qale ɯ-kɯ-lɤt tɯrme nɯ kɯ li to-nɤla tɕe,
li tɯtɯrca jo-ɕe-nɯ.
tɕendɤre kɯβde to-kɤpɯpa-nɯ-ci.
kɯβde to-kɤpɯpa-nɯ-ci tɕe, tɕendɤre,
tɯtɯrca jo-ɕe-nɯ tɕe tɕe,
jɤ-ari-nɯ tɕe li, nɤkinɯ, ɯ-mi χchapɕoʁ ma mɤ-kɯ-sɯɣ-ndzur?? ci tɯrme ɲɤ-kɤtɯɣ-nɯ-ci tɕe, (0330)
nɯnɯ ɯ-mi ʁepɕoʁ, nɯnɯ kɯ ɯ-mgɯr ɯ-qhu nɯ tɕu to-βraʁ. (0333)
tɕendɤre nɯ tɯrme nɯ kɯ "aʑo nɤkinɯ, kɯ-nɯɕɤlɤmbɯmbjom stu kɯ-cha ŋu-a tɕe,
aʑo a-tɯ-mbjom a-mɤ-pɯ-tɕhom ɲɯ-sɯsam-a tɕe, nɤkinɯ, iɕqha nɯ, 
a-mi ɯ-ntsi nɯnɯ ku-βraʁ-a ŋu" to-ti.
"ku-xtɕar-a ŋu" to-ti.
tɕe "ma a-mi χchoʁe /ju/ nɤki, ʁnaʁna nɯ kɯ ju-sɯ-rɟɯɣ-a a-pɯ-ŋu tɕe, 
??/ta/ kɤ-nɯqambɯmbjom sɤz ʑo mbjom-a" to-ti ɲɯ-ŋu. (0400)
tɕendɤre, nɤkinɯ, ʁmaʁmi nɯ kɯ li ɲɤ-nɤmtshɤr ɲɤ-rga tɕe,
tɕe "ji-rca jɤ-ɣi ra" to-ti ri,
nɯnɯ kɯ-nɯɕɤlɤmbɯmbjom nɯ kɯ ɲɤ-rga ʑo  tɕe "nɤ-rca ɣi-a" to-ti tɕe to-nɤla
tɕendɤre iɕqha ʁmaʁmi nɯ kɯ ɯ-zda nɯra to-ndo tɕe, 
tɕe kɯmŋu to-kɤpa-nɯ-ci tɕe, jo-ɣi-nɯ tɕe,
tɕendɤre rcanɯ, ʁmaʁ ʑo ɲɤ-kɤβzu-nɯ-ci tɕe, wuma ʑo... (425)
ma ɣɯrnɤɣɯr ʑo jo-ɣi-nɯ.
tɕendɤre zgo ɯ-ʁɤri chɯz,
zgoku chɯz to-kɤzɣɯt-nɯ-ci tɕe, 
tɕe nɯtɕu tɕe li tɯrme kɯ-sɤmtshɤr ci ɲɤ-kɤtɯɣ-nɯ-ci.
tɕendɤre kɯki tɯrme nɯ kɯ ɯ-rte nɯnɯ ɯ-rna ɯ-taʁ tu-βraʁ pjɤ-ŋu
tɕendɤre kɯki tɯrme nɯ kɯ, nɤki, nɯnɯ pjɤ-phrɤl tɕe,
kɯki a-rte ki kɯ a-rna ɯ-taʁ ku-βraʁ-a ŋu ma
a-ku ɯ-taʁ tu-te-a tɕe tɕe rcanɯ maka
nɤki, ɯ-tɯ-ɣɤndʐo ɯ-xɕɤt kɯ maka pɣɤtɕɯ ra kɯnɤ ɲɯ-jpɣom-nɯ ɕti" to-ti.
tɕendɤre ʁmaʁmi nɯ kɯ ɲɤ-nɤmtshɤr tɕe tɕendɤre
"ji-rca jɤ-ɣi ra" to-ti.
tɕendɤre li tɯtɯrca jo-ɕe-nɯ nɤ jo-ɕe-nɯ tɕe tɕendɤre 
kɤntɕhaʁ chɯz jo-kɤzɣɯt-nɯ tɕe,
nɯtɕu tɕe ku-rtoʁ tɕe rcanɯ, nɤki,
nɯtɕu rɟɤlpu ɣɯ ɯ-kɯm nɯtɕu,
rɟɤlpu ɣɯ... huangdi kɯ-fse ɲɯ-ɕti nɤ,
rɟɤlkhɤβ ɣɯ nɯ-tɤru nɯ ɣɯ ɯ-kɯm nɯtɕu ɕoʁɕoʁ ci pjɤ-kɤɲɟoʁ tɕe
ɯ-taʁ tɕe pjɤ-kɤrɤt tɕe,
"ɕu kukutɕu nɤkinɯ, iɕqha tɤɕime nɯ cho ju-nɯɕɤlɤmbɯmbjom tɕe tɕe
ɕu pɯ-kɯ-cha nɯnɯ ɣɯ ɯ-rʑaβ, nɤki
tɤɕime nɯ kɯ ku-βze jɤɣ" tu-ti ɲɯ-ŋu. (545 réviser la phrase)
tɕendɤre /r/ tɕe mɯ-mɤ-pɯ-cha nɤ tɕendɤre,
ɕu mɯ-pɯ-kɯ-cha nɯnɯ tɕe tɕe nɤkinɯ,
nɯ-ku chɯ́-wɣ-ʁndzɤr ra" to-ti.
tɕendɤre kɤ-nɤsɤfsu nɯ ɣɯ nɯnɯ,
nɯnɯ ɯ-guize nɯnɯ, nɤki pjɤ-ŋu,
ɯnɯnɯ ɣɯ nɯ ɯ-grɤl kɯ-tu tɕe tɕe,
iɕqha kɤntɕhaʁ ɯ-pɕi nɯtɕu zɯ sakaβ ci pjɤ-tu tɕe,
tɕe nɯtɕu ju-kɯ-rɟɯɣ tɕe sakaβ nɯtɕu tɯ-ci tú-wɣ-rku tɕe tɕe, nɤkinɯ nɯnɯ nɤkinɯ, /jusɤzɣɯt/
ɕu kɯ-mɤku ju-sɤzɣɯt kɯ-cha nɯ, ɕu pɯ-kɯ-βʁa ŋu" tu-ti ɲɯ-ŋu.
tɕendɤre ʁmaʁmi nɯ kɯ chɤ-rɯsɯso tɕe,
iɕqha kɯ-nɯɕɤlɤmbɯmbjom nɯnɯ cha" ɲɤ-sɯso tɕe,
tɕendɤre iɕqha nɤki rɟɤlpu nɯ ɯ-ɕki ɕ-to-ti.
"aʑo, nɤkinɯ nɤki, a-βzaŋsa ci tu tɕe,
nɯnɯ aʑo a-tshɤt, nɤki /atɤ/ a-tɤ-nɯ-sɤfse ɯ́-jɤɣ" to-ti ri, (autoben)
nɤkinɯ, rɟɤlpu nɯ kɯ wuma ʑo ku-rtoʁ ri,
nɯnɯ ɯ-tshɯɣa kɯ-βdi ci pjɤ-maʁ tɕe, tɕe "jɤɣ" to-ti.
"tɕeri nɯ pɯ-pɯ-ŋu nɤ, pɯ-pɯ-tɯ-nŋo nɤ, nɤkinɯ,
aʑo a-tiaojian ci (tu) tɕe, nɯ tɤ-nɤle ra to-ti tɕe,
nɯ pɯ-pɯ-ŋu nɤ, iɕqha nɯ ɕu,  pɯ-pɯ-tɯ-nŋo nɤ, 
tɕe pɯ-pɯ-nŋo nɤ, ndʑiʑo ʁnɯz ɣɯ ndʑi-ku chɯ́-wɣ-phɯt ra" to-ti.
tɕe ʁmaʁmi nɯ kɯ "jɤɣ" to-ti, ɯ-ku ra to-sɤŋoʁŋoʁ tɕe "jɤɣ" to-ti, 
tɕendɤre ʁmaʁmi nɯ /jo/ jo-ɕe tɕe, 
iɕqha kɯ-nɯɕɤlɤmbɯmbjom nɯ ɯ-ɕki "nɤʑo, nɤki, nɯ nɤ-mi ɯ-ntsi nɯ pɯ-lɤt tɕe, tɤrca pɯ-sɤtse tɕe, nɤki
/jɤnɯ/ jɤ-nɯɕɤlɤmbɯmbjom tɕe, tɕendɤre koŋla ʑo jɤ-rɟɯɣ ma
tɕetha ʁnaʁna tɕi-sroʁ ɲɯ-me ŋu" to-ti.
tɕendɤre kɤ-nɯsaχɕɯβ to-mda
tɕendɤre kɯ-nɯɕɤlɤmbɯmbjom nɯ wuma pjɤ-mbjom ɕti tɕe,
jo-rɟɯɣ tɕendɤre jo-nɯqambɯmbjom ʑo kɯ-fse jo-rɟɯɣ tɕe,
sakaβ nɯtɕu jo-zɣɯt tɕe nɯtɕu tɯ-ci ci to-rku tɕe tɕendɤre
jo-jɣɤt tɕe jo-ɣi ri,
ɯ-χcɤl jɤ-azɣɯt jamar tɕendɤre,
tɕendɤre ko-nnɯ-rŋgɯ tɕe pjɤ-nɯʑɯβ.
tɕe nɯ pjɤ-nɯʑɯβ tɕe tɕendɤre /ɯ-sŋɯ/ pjɤ-sŋur ra.
tɕendɤre iɕqha tɤɕime nɯnɯ kɯ li jo-rɟɯɣ tɕe 
sakaβ nɯtɕu tɯ-ci to-rku tɕe jo-jɣɤt ri,
nɯ kɯnɤ iɕqha  kɯ-nɯɕɤlɤmbɯmbjom kɯ-cha nɯnɯ, nɤkinɯ,
tʂu nɯtɕu /pjɤnɯ/ pjɤ-n-nɯʑɯβ.
tɕendɤre iɕqha tɤɕime nɯ kɯ nɯnɯ kɯ-nɯɕɤlɤmbɯmbjom tɤ-tɕɯ nɯ ɣɯ ɯ-tɯ-ci nɯ pjɤ-lwoʁ,
pjɤ-lwoʁ qhe tɕe ɯʑo li jo-nɯɕe.
tɕendɤre ɯnɯnɯra tɕetu iɕqha, nɤki ɯ-kɤχcɤl kɯ-rɤʑi nɯ,
ɯ-mɲaʁ kɯ-mtɯ-mto nɯnɯ kɯ pjɤ-mto.
tɕendɤre nɤkinɯ, ɕɤmɯɣdɯ to-joʁ tɕe, iɕqha nɯ,
jo-lɤt qhe iɕqha, nɤkinɯ, kɯ-nɯɕɤlɤmbɯmbjom kɤ-kɯ-nɯʑɯβ nɯ ɣɯ ɯ-kɯm nɯnɯ iɕqha nɯ, mbro ɯ-ɕɤrɯ pjɤ-ŋu.
tɕe nɯnɯ ɯ-taʁ ʑo to-lɤt.
tɕendɤre "aja" ʑo to-ti tɕe tɕendɤre iɕqha kɯ-nɯɕɤlɤmbɯmbjom nɯ chɤ-sta, pjɤ-nɤscɤr tɕe chɤ-sta. 
(0900)
