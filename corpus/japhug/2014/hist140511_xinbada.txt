xinbaba nɯ iɕqha, rɟɤmtshu ɯ-taʁ ju-ɕe tɕe wuma ʑo kɯ-sɤɣʑɯr tsuku ɲɤ-k-ɤtɯɣ tɕe nɯ ɣɯ ɯ-χpi ɲɯ-ŋu.
xinbaba, kɯɕɯŋgɯ tɕe, iɕqha nɤki, 
bageda nɯtɕu, nɤki, ɯnɯnɯ sɤtɕha nɯtɕu, nɯnɯ wuma ʑo kɤntɕhaʁ kɯ-wxti tɕe nɯtɕu tɕe,
tɯrme ci tɯtsɣe ɯ-kɯ-nɤβzɯβzu ci bageda kɯ-rmi ci pjɤ-tu. 
tɕendɤre, ɯʑo ɯ-sɤtɕha nɯtɕu, iɕqha sɤtɕha ra ɣɯ, nɯnɯ sɤtɕha kɯ-tu ɣɯ nɯnɯra tshitsuku ʑimkhɤm ʑo ɲɤ-ɕar tɕe to-wum.
tɕe laχtɕha ɯ-rmi kɯ-tu tsa nɯra to-wum tɕe,
tɕendɤre iɕqha nɯ, ʑara nɯ-sɤtɕha nɯtɕu li nɯ kɯ-fse, tɯtsɣe ɯ-kɯ-βzu kɯ-mɤɕi ci, kɯ-rɯtshoŋpa ci pjɤ-tu tɕe,
nɯ chondɤre iɕqha nɯ, rɟɤmtshu ɯ-taʁ nɯtɕu jo-ɕe-ndʑi tɕe, 
nɯra tɯtsɣe ɯ-kɯ-βzu jo-ɕe-ndʑi.
kɯ-rɯtshoŋpa jo-ɕe-ndʑi tɕe tɕendɤre, 
nɯ ʑmbrɯ nɯnɯ, ndʑi-ʑmbrɯ nɯ iɕqha, rɟɤmtshu ɯ-ŋgɯ nɯtɕu rcanɯ, kɤntɕhɯ-rʑaʁ kɤntɕhɯ-sŋi ʑo jo-ɕe.
tɕe nɯ sɤtɕha kɯ-ɤrqhɯrqhi ʑo jo-ɕe-ndʑi tɕendɤre,
ci sɤtɕha jɤ-azɣɯt-ndʑi tɕe pjɯ-ɬoʁ-ndʑi tɕe tɕendɤre, 
ci tɯtsɣe tu-βzu-ndʑi, 
tɕendɤre li nɤkinɯ, khro ʑo nɤkinɯ ndʑi-mthɯ pjɤ-tu. 
tɕendɤre tɯ-sŋi tɕendɤre rɟɤmtshu ɯ-taʁ qale kɯ-wxtɯ-wxti ʑo to-βzu,
tɯ-mɯ kɯ-wxtɯ-wxti ʑo pjɤ-lɤt.
tɕendɤre nɤkinɯ, ndʑi-ʑmbrɯ chɤ-mbɣaʁ.
ndʑi-ʑmbrɯ thɯ-mbɣaʁ qhe, 
iɕqha ʑmbrɯ ɯ-taʁ nɯ tɕe ndʑi-laχtɕha cho tɯrme nɯra kɤsɯfse ʑo tɯ-ci ɯ-ŋgɯ pjɤ-ɕe-nɯ.
tɕe rɟɤmtshu ɯ-ŋgɯ pjɤ-ɕe-nɯ tɕe pjɤ-la-nɯ ɕti tɕe, 
tɕe /xin/ nɤki, xinbada nɯnɯ thɯci tsuku to-ɣɤrʁɤβjɤβ tɕe, tɕendɤre,
sŋɯqiɯ jamar tɕe, tɕendɤre /to jo-fse-ndʑi/ jo-ɕe-ndʑi tɕe tɕendɤre 
iɕqha ʑmbrɯ ɯ-mbe ɣɯ, pɯ-kɯ-ɴɢrɯ ɣɯ ɯ-tɤrɤm ci ɯ-jaʁ ɲɤ-ɣi.
tɕe nɯ ɯ-taʁ ko-ɴqoʁ tɕe, tɕe nɯ ɯ-taʁ nɯnɯtɕe
li kɯ-nɤkɤro jó-wɣ-tsɯm-ndʑi tɕendɤre iɕqha nɯ, 
sɤtɕha kɯ-tu ci ɯ-taʁ tɕu jo-zɣɯt-ndʑi tɕe, 
tɕe nɯ qambɯt ɯ-taʁ tɕu ɲɤ́-wɣ-ɣɤntaβ
tɕendɤre nɯ ɯ-taʁ tɯrme nɯra wuma ʑo tɯrme pjɤ-pe-nɯ tɕe, nɤki, 
nɯ-rɟɤlpu ɯ-ɕki jó-wɣ-tsɯm.
tɕe nɯ-rɟɤlpu nɯ kɯ iɕqha, 
xinbada kɯ nɯra thɯthɤci pɯ-kɯ-fse, pɯ-kɯ-sɤɣdɯɣ nɯra pjɤ-fɕɤt tɕe,
rɟɤlpu nɯ kɯ wuma ʑo ɲɤ-nɤmtshɤr.
tɕendɤre iɕqha nɯ, wuma ʑo, nɤkinɯ, tó-wɣ-raχtɕɤz, ɲɤ́-wɣ-mgrɯn.
tɕe nɯ ɯtɤjɯ tɕe tɕendɤre li iɕqha nɯ, ɯ-rʑaβ ra ɲɤ-ɕar.
ɯ-rʑaβ ra ɲɤ-ɕar qhe nɯtɕu ku-rɤʑi pjɤ-ŋu qhe,
xinbada nɯ cho ɯ-rʑaβ nɯnɯ wuma ʑo pjɤ-scit-ndʑi.
tɕe tɯ-rʑaʁ khro mɯ-to-tsu ma 
tɯ-rʑaʁ nɯ khro mɯ-ɲɤ-ɕe ma tɕe ɯ-rʑaβ nɯ to-ngo tɕe ɲɤ-si.
tɕendɤre rɟɤlpu nɯ, nɤki, xinbada ɯ-kɯ-rtoʁ jo-ɣi tɕe,
tɕe "iʑora ɣɯ kukutɕu tɕe nɯnɯ ji-tɕhɤjlɯz kɯ-ŋgrɤl ɕti tɕe, nɤkinɯ iɕqha nɯ,
tɯ-nmaʁ nɯ-si tɕe tɤ-rʑaβ nɯnɯ tɤ-nmaʁ nɯ ɯ-rca ɕ-pjɯ́-wɣ-skɯ ŋu, (inverse+associated motion)
tɯ-rʑaβ nɯ nɯ-si tɕe tɤ-nmaʁ nɯ tɤ-rca ɕ-pjɯ́-wɣ-skɯ ŋu tɕe,
nɤʑo kutɕu ku-tɯ-rɤʑi ɕti tɕe, iɕqha nɯ, nɤkinɯ,
iʑora ɣɯ ji-tɕhɤjlɯz nɯ kɤ-fse ɬoʁ" to-ti.
tɕendɤre xinbada nɯ to-ɣɤɕqali tɕe,
"a kɯki kɯ-fse tɕhɤjlɯz ndɤre ɯ-mɤ-tɯ-pe nɯ,
nɯ kɯ-fse ndɤre maka ɲɯ-ŋɤn tɕe,
aʑo ndɤre kutɕu sɤtɕha tɯrme maʁ-a kɯ ɯ-pɕi tɯrme ɕti-a tɕe,
nɯnɯ kɤ-fse aʑo maka a-sɯm mɤ-ɕe" to-ti.
tɕeri nɯra ti mɤ-ti pjɤ-me ma
"wortɕhi" to-ti tɕe mɯ-pjɤ-phɤn, 
nɯra mɤ-fse-a" to-ti ri kɯnɤ mɯ-phɤn qhendɤre 
tó-wɣ-rŋgɤβ qhendɤre, ɯ-rʑaβ ɣɯ ɯ-rca nɯtɕu 
ɯ-rʑaβ ɣɯ ɯ-ɕpɤβ ɯ-rca nɯtɕu, iɕqha nɯ, sɤtɕha /pɯkɤ/ kɯ-rnɯ-rnaʁ ʑo pɯ-kɤ-lɣa ɯ-ŋgɯ nɯtɕu tɤrca pjɤ́-wɣ-ɣɤrɤt.
pjɤ́-wɣ-ɣɤrɤt qhe tɕendɤre li nɯnɯtɕu nɤkinɯ,
ɯ-rca nɯtɕu, tɯ-ci tɯ-phoŋ mɤʑɯ pɯ-pɯ-ŋu nɤ iɕqha nɯ,
qajɣi kɯɕnɯz, nɯra ɯ-rca pjɤ-rku-nɯ.
tɕe nɯnɯ nɯnɯ mɯ-nɯ-si mɤɕtʂa ɯ-kɤ-ndza ɯ-spa.
tɕendɤre, tu-nɯɬoʁ ri mɯ-pjɤ-cha.
tɕe kɯ-maqhu tɕe tɕe nɤkinɯ, cupa kɯ-wxtɯ-wxti ʑo pjɤ-ɕar-nɯ tɕe,
nɯnɯ kɯ-spoʁ nɯ pɯ-kɤ-lɣa nɯ pjɤ-fkaβ-nɯ tɕe pjɤ-sti-nɯ qhe, 
ɯ-tu-kɯ-nɯɬoʁ ɲɤ-me.
tɕeri kɯki sɤtɕha ki nɤkinɯ, wuma ʑo nɤkinɯ, sɤtɕha kɯ-ŋɤn ci, kɯ-ŋgɤr ci pjɤ-ɕti qhe,
tɕendɤre ɯnɯnɯ nɯ ɯ-ŋgɯ pɯ-kɤ-βde nɯ tɕu rcanɯ, 
\c nɯ ɯ-ŋgɯ nɯtɕu pɯ-kɤ-βde rcanɯ 
tɯrme ɕɤrɯ, nɯ-kɯ-rom cho kɯ-fse rcanɯ, pjɤ-xcat ʑo. 
tɕeri xinbada kɯ nɯnɯ ɯ-tɯ-ci pɯ-kɤ-rku cho ɯ-kɤ-ndza pɯ-kɤ-rku nɯra chɯ-ɕtʂat tsa pjɤ-ŋu 
tɕendɤre nɯnɯ tɕu rcanɯ, maka, "tɕhi ci tu-pe-a ra" kɯ ɲɯ-sɯsɤm tɕe, nɯ kɤntɕhɯ-sŋi ʑo pjɤ-rɤʑi pjɤ-ra.
tɕe tɯ-sŋi tɕe xinbada nɯnɯ kɯ ɲɯ-sɤŋo tɕe, ɯ-rkarkɯ nɯtɕu hanɯni tɤ-zgra ci pjɤ-tu.
tɕendɤre iɕqha nɯ, tɯrme ɣɯ ɯ-mi ɕɤrɯ iɕqha, ɯ-rkoŋtoŋ nɯnɯ ci to-ndo tɕe to-nɤɲi tɕe tɕendɤre iɕqha nɯ, 
daltsɯtsa ʑo mɤ-sɤ-chɯ-cha /tonɤrku tɕe/ to-nɤrko tɕe kɯ-nɤrɯra ko-ɕe, jo-ɕe. 
\c 拖着疲惫的身体还是坚持了
tɕeri nɯnɯ, nɤkinɯ, rɯdaʁ ci tɕe, χtɕɤnzɤn ci pjɤ-ŋu tɕe,
χtɕɤnzɤn nɯ kɯ tɯ-qazgra pa-mtshɤm tɕe tɕendɤre /jo/ jo-nɯɕe. 
tɕe xinbada nɯ kɯ nɯ ɯ-qhɯqhu nɯtɕu chɤ-ɕe.
nɯ ɯ-qhɯqhu jo-ɕe tɕe, tɕendɤre /to/ toʁde jo-ɕe tɕe tɕendɤre,
kɯ-fsoʁ ci pjɤ-tu.
kɯ-fsoʁ ci pjɤ-tu, mɤʑɯ chɤ-ɕe tɕe, tɕendɤre kɯ-fsoʁ nɯnɯ ɲɯ-ɲɤ-wxti ʑo. 
\c (progressif)
ɲɯ-ɲɤ-wxti ʑo tɕe, nɯ kɯ-fsɯ-fsoʁ nɯ ɲɯ-ɲɤ-wxti ʑo tɕe tɕe 
xinbada nɯnɯ kɯ koŋla ko-ru ri, ɯnɯnɯ iɕqha, 
kɯrŋi nɯ, nɤki iɕqha, tɯrme ɣɯ ɯ-ɕa ɯ-kɯ-ndza ju-ɣi ɣɯ cho ɯ-sɤɣ-nɯɬoʁ ɣɯ ɯ-kɯ-spoʁ pjɤ-ŋu. 
tɕendɤre wuma ʑo ɲɤ-rga tɕendɤre, nɯ fse ʑo chɤ-nɯrtsɯ tɕe 
ɯnɯnɯ kɯ-spoʁ ɯ-ŋgɯ nɯtɕu chɤ-nɯɬoʁ.
tɕe chɤ-nɯɬoʁ tɕe tɕendɤre, xinbada nɯnɯ,
nɯnɯtɕu to-ndzur tɕe ɲɤ-nɤrɯra ri,
ɯ-rkɯ nɯra tɯ-tu-kɤ-fskɤr ʑo nɯ, praʁ kɯ-mbɯ-mbro ʑo pjɤ-ŋu.
tɕendɤre iɕqha nɯ, nɯ ɯ-rkɯ nɯtɕu zɯ rcanɯ, 
maka rɯnbotɕhi χsɤr kɯ-fse, rŋɯl kɯ-fse nɯnɯ pjɯrɯ kɯ-fse nɯra pjɤ-saχaʁ ʑo. 
pjɤ-xcat ʑo qhe tɕendɤre, 
tɕeri nɯnɯ sɤtɕha nɯ li iɕqha qapribɯxsi ɯ-sɤz-rɤʑi pjɤ-ɕti.
tɕendɤre iɕqha qapribɯxsi nɯnɯra, 
nɯ kɯ nɤkinɯ iɕqha, qaliaʁ cho pjɤrgɤt ju-ɣi nɯra pjɤ-nɯɣmu. 
\c 怕他们会来
pjɤ-nɯɣmu matɕi nɯnɯ kɯ nɤkinɯ, ɣɯ-tú-wɣ-nɯ-ru tɕe tú-wɣ-ndza pjɤ-ŋgrɤl.
tɕe nɯ qapribɯxsi nɯ sŋi tɕe, nɯnɯ ɯ-ŋgɯ, kɯ-spoʁ ɯ-ŋgɯ nɯtɕu lu-ɣi tɕe ku-rma,
ɕɤr tɕe tɕe ju-ɕe ntsɯ pjɤ-ŋu.
tɕe xinbaba rcanɯ, maka nɯtɕu ɯ-z-rɤʑi ɯ-tɯ-sɤɣmu pjɤ-sɤre ʑo tɕe,
nɯtɕu /sɯm/ sɯmɯɣʑɯrʑɯr ʑo ku-rɤʑi pjɤ-ra.
tɕendɤre "ki maka mɤ-pe ɲɯ-ɕti" na-sɯso jamar tɕe tɕendɤre
tɕetu nɯ tɕu, li nɤkinɯ, iɕqha nɯ, fsapaʁ ɯ-ɕa, pɯ-kɤ-ntɕha ɯ-ɕa ci /ɣɯ/ pjɤ-ɣɤrɤt-nɯ,
tɕe pjɤ-ɣi tɕe tɕe nɯ xinbada kɯ nɯtɕu ɕɯŋgɯ kɤ-mtshɤm pjɤ-rɲo tɕe, nɤkinɯ,
iɕqha rɯnbotɕhi nɯnɯra, nɤkinɯ, wuma ʑo sɤtɕha kɯ-rnaʁ, mɤ-kɯ-sɤɣa nɯtɕu ɣɤʑu tɕe,
tɕendɤre tɯrme ra kɯ nɯnɯ z-ju-nɯ-ru-nɯ, kɤ-ɕe nɯ mɯ́j-sɤcha tɕe tɕendɤre, 
nɤkinɯ, tshɤt cho qaʑo kɯ-fse nɯnɯra, nɯ-ndʐi pjɯ-qaʁ-nɯ tɕe, nɯtɕu ɕ-pjɯ-ɣɤrɤt-nɯ,
tɕe nɯ ɕ-pa-ɣɤrɤt-nɯ tɕe, tɕendɤre,
nɯ ɯ-taʁ nɯtɕu iɕqha, pjɯrɯ chonɤ rɯnbotɕhi nɯra ku-ndzoʁ ɲɯ-ŋgrɤl tɕe tɕe iɕqha, 
qaliaʁ cho nɯra kɯ nɯnɯ, nɤki ɕa nɯ tu-ndza-nɯ ɲɯ-sɯso-nɯ tɕe,
nɯ ɯ-ŋgɯ pjɯ-ɣi-nɯ tɕe tɕe, 
nɯnɯ tu-ndza-nɯ tɤ-ŋu tɕendɤre iɕqha nɯ,
iɕqha, nɤkinɯ, iɕqha qaliaʁ nɯra kɯ nɯnɯ tshɤt qaʑo ɕa pɯ-kɤ-βde nɯ ɕ-tu-nɯ-ru-nɯ 
ɕ-tu-nɯ-ru-nɯ tɕe tɕe tɕetu zgoku tɤ-azɣɯt-nɯ tɕe tɕe tu-ndza-nɯ tɕe tɕe,
nɯnɯ /tɤ/ asɯ-ndza-nɯ ʑo tɕe tɕe tɯrme ra kɯ iɕqha nɯ nɯnɯ pɣa nɯ ju-no-nɯ.
ju-no-nɯ tɕe tɕe nɯ ɯ-taʁ rɯnbotɕhi tɤ-kɯ-ndzoʁ ɯnɯnɯra ɲɯ-nɯ-phɯt-nɯ tɕe tɕe nɯnɯ ju-nɯtsɯm-nɯ ɲɯ-ŋgrɤl kɤ-ti nɯ pjɤ-sɯz ɲɯ-ŋu.
tɕendɤre xinbada nɯ kɯ iɕqha nɯ, iɕqha tshɤt ɕa pɯ-kɤ-βde nɯnɯ, iɕqha nɯ, pjɤ-mto tɕe 
tɕendɤre iɕqha ɯ-rkɯ rɯnbotɕhi nɯra tɕhi kɤ-cha ʑo ɯ-tɤ-fkɯm ɯ-ŋgɯ, ɯ-xtsa ɯ-ŋgɯ nɯra chɤ-sɯmtshɤt ʑo.
tɕendɤre iɕqha tshɤt ɕa nɯnɯ ɯ-taʁ nɯtɕu nɯ kɯ ko-rqoʁ.
tɕe ɯ-taʁ, ɯʑo lo-rŋgɯ qhe, ki to-stu, tɯ-mɯ chɯz tɤ-ru qhe,
ɯ-taʁ nɯtɕu tshɤt ɕa lo-ɣɯt qhe ko-rqoʁ. 
tɕe ko-rqoʁ qhe tɕendɤre, nɤkinɯ, nɤkinɯ, nɤkinɯ, 
ko-rqoʁ qhe tɕendɤre razmbe kɯ ɯʑo chondɤre tshɤt ɕa nɯra tɯ-tɯ-xtɕɤr to-βzu.
tɯ-tɯ-xtɕɤr to-βzu qhe tɕe toʁde qhe tɕendɤre, 
qaliaʁ ci pjɤ-ɣi qhe, iɕqha tshɤt ɕa nɯnɯ /to/ to-ndo qhendɤre to-nɯqambɯmbjom.
tɕendɤre zgoku ɯ-kɤχcɤl ʑo kɤ-azɣɯt qhe tɕendɤre,
nɯ jamar qhe tɕe nɤkinɯ, nɤki praʁ ɯ-qhu nɯtɕu, nɤki kɯ-ɣɤɕqali ɯ-skɤt pjɤ-mtshɤm qhendɤre,
nɯnɯ qaliaʁ nɯ jo-nɯɕe. 
tɕendɤre jo-nɯqambɯmbjom qhe jo-nɯɕe qhe
xinbada nɯ nɯɕɯmɯma ʑo nɤki, iɕqha razmbe kɯ tɤ-kɤ-xtɕɤr nɯra ɲɤ-rla qhe,
ɯ-thoʁ tɕe tɤ-rɤru tɕe tɕendɤre, nɤkinɯ,
tɯrme ra jɤ-ɣe-nɯ tɕe tɕendɤre xinbada nɯ pjɤ-mto-nɯ tɕe rcanɯ,
nɯ-tɯ-mu kɯ /pjɤ-saχ/ pjɤ-ɣɤndzɯndzɯr-nɯ ʑo 
tɕendɤre kɤ-rɯɕmi kɯnɤ mɯ-pjɤ-cha-nɯ ri,
xinbada kɯ nɯnɯra, ɯʑo ɣɯ tɕhi pɯ-kɯ-fse nɯra pjɤ-fɕɤt 
tɕe rŋɯl χsɤr rɯnbotɕhi nɯra ɲɤ-mbi.
tɕendɤre nɯra tɯrme ra wuma ɲɤ-rga-nɯ tɕe tɕe rcanɯ,
ko-nɤɣɯβɣɯβ-nɯ ʑo tɕe, zgo ɯ-pa pjɤ-ɕe-nɯ
tɕe kɯ-maqhu tɕe tɕendɤre, xinbada nɯ, kɯ, nɤki li ɯʑo ɣɯ ɯ-βra kɯ-dɯ-dɤn ɲɤ-nɯ-ta tɕe, tɕendɤre, kha jo-nɯzɣɯt.
\c 给自己留了很多
tɕendɤre, /ɯkɤ/ nɤki, ɯ-ɣi ra chondɤre ɯ-βzaŋsa ra ɲɤ-k-ɤtɯɣ-ci.
tɕe nɯ ɯ-qhu tɕe tɕendɤre xinbada nɯ nɯtɕu /sɤ/ kɯ-sɤscɯscit ʑo ku-rɤʑi pjɤ-ŋu ri,
tɕendɤre tɤ-rʑaʁ khro mɯ-to-tsu ma li nɯtɕu aʁɤndɯndɤt ɕ-pɯ-kɤ-khɤt nɯnɯra to-sɯʁjit qhe li "ju-ɕe-a ra" ɲɤ-sɯso. 
\c 他想起了以前去过的地方
tɕendɤre li pɯ-sɤɣdɯɣ nɯ pjɤ-tu ri ʑo, pɯ-sɤscit pjɤ-tu tɕe, 
\c 遇到过不幸的时候，也遇到幸福的时候
tɕe li "ju-ɕe-a ra" ɲɤ-sɯso qhe li jo-ɕe.
tɕendɤre ɯ-kha ɯ-sɤtɕha ɣɯ, nɤki, kɤ-ndza kɤ-tshi kɯ-fse kɯ-tu nɯra to-ndo qhe ʑmbrɯ ɯ-taʁ jo-ɕe.
tɕendɤre nɯ ɯ-raŋ nɯra ʁo tɕe tɯ-mɯ ra pjɤ-jim qhe, 
nɯnɯ tɯ-ʑŋgu kɤ-lɤt nɯra wuma ʑo li pjɤ-sɤscit qhe mɤ-kɯ-pe pjɤ-me.
tɕeri nɤki, xinbada nɯ, nɯnɯ li nɤkinɯ, iɕqha rɟɤmtshu ɣɯ ɯ-ŋgɯ nɯnɯra tɕe kɯ-fse, nɯnɯ rɟɤmtshu ɯ-rkɯ kɯ-fse nɯra ŋotɕu jɤ-azɣɯ-zɣɯt ʑo nɯra tɯtsɣe ra to-βzu.
tɕendɤre tɯ-sŋi tɕe iɕqha nɯ, ɯ-ʑmbrɯ nɯ wuma ʑo sɤtɕha kɯ-sɤscit chɯz jo-k-ɤzɣɯt-ci. 
mɤ-kɯ-naχtɕɯɣ ʑo kɯ-sɤscit kɯ-pe ciz jo-k-ɤzɣɯt-ci tɕe tɕe,
ɯ-ʑmbrɯ nɯnɯ nɯnɯtɕu ko-ndo. 
\c 停在那里了
tɕendɤre ɯʑo, nɤki, tɯ-ci ɯ-rkɯ to-ɬoʁ tɕe tɕendɤre, nɤkinɯ,
tɯrme ra nɯ-rca to-ɬoʁ tɕe tɕendɤre,
kɯ-nɤmɲole jo-ɕe.
tɕendɤre xinbada kɯ ɯ-ndzɤtshi ra to-ndo tɕe,
ɯʑo stɯsti sɯŋgɯ jo-ɕe tɕe,
sɯŋgɯ tɕe tɕendɤre nɯ ɯ-kɤndzɤtshi chondɤre iɕqha tɕhɯmɲɯɣ wuma ʑo kɯ-ɤmgri pjɤ-tu tɕe, 
nɯra, tu-ndze ɯkhɯra ku-rɤʑi pjɤ-ŋu.
tɕeri nɯ jamar tɕe tɕendɤre, tɤ-fka jamar tɕe tɕe pjɤ-nɯʑɯβ.
tɕe tɕe pjɤ-nɯʑɯβ tɕe tɕendɤre thɯ-sta tɕe tɕeri,
jo-ɕe ri, iɕqha ɯ-ʑmbrɯ nɯ /kɯ/ ɯ-zda iɕqha kɯ-nɤmɲole nɯra chondɤre, maka ɲɤ-me-nɯ qhe jo-nɯɕe-nɯ.
qhe jɤ-anɯri-nɯ, mɯ-pjɤ-mtshɤm matɕi pjɤ-nɯʑɯβ.
tɕe ɯʑo sti ma ɲɤ-me tɕe tɕendɤre, /kukutɕu/ nɯnɯtɕu tɕe kɤ-nɤphɯphɯ pjɤ-ɬoʁ qhe, 
tɕendɤre iɕqha rɟɤmtshu ɣɯ ɯ-rkɯ qambɯt ɯ-taʁ nɯtɕu pjɤ-rɤʑi.
tɕendɤre ɯ-fsosŋi mɤɕtʂa ɯ-sɯm nɯra ɬɤɬɤt mɯ-ɲɤ-pa. 
\c 到那个时候才觉得心里舒服
tɕe nɯ ɯ-qhu tɕe tɕendɤre, ɯʑo kɯ nɯ ma ɯ-kɤndzɤtshi ɲɤ-me qhe,
sɯŋgɯ ɣɯ sɯmat nɯra tu-ndze,
tɯ-ci, iɕqha rɟɤmtshu ɣɯ ɯ-ci nɯra ku-tshi.
/tɕe tɯs/ pjɤ-ra tɕe pjɤ-rɤʑi.
tɕe tɯsŋi tɕe, xinbada nɯnɯ tɯ-ci ɯ-rkɯ chɯz jo-ɕe tɕe,
nɯnɯtɕu ku-rtoʁ tɕe, nɤkinɯ, 
tɤ-wɯ wuma ʑo kɯ-rgɤz ci, /kɯ/ kɯ-ɣɤrʁe ci pjɤ-k-ɤmdzɯ-ci.
tɕendɤre ɯ-mthɤɣ nɯtɕu iɕqha nɯ,
sɯjno kɯ, xɕaj kɯ nɯ-kɤ-sɯ-βzu ɣɯ nɤkinɯ, ɯ-rti ci pjɤ-k-ɤrtɤβ-ci.
tɕe xinbada nɯ nɯɕɯmɯma ʑo ɯ-ɕki ko-ɕe tɕe to-ɣɤŋoʁ ri,
nɤki rgɤtpu nɯ kɯ ɯ-jaʁ ra ɯ-χpi to-βzu tɕe, 
\c 做了一下手势
nɯ xinbada ɯ-ɕki "tu-kɯ-fkur-a tɕe, kɯmaʁ tɯ-ci ɯ-rkɯ nɯ mɤɕtʂa ju-kɯ-tsɯm-a ra" to-ti. 
tɕeri xinbada kɯ nɯnɯ to-fkur tɕe, fkur pjɤ-ŋu tɕe tɕeri,
fkur pjɤ-ŋu tɕe iɕqha rgɤtpu nɯ kɯ ki to-stu tɕe nɤkinɯ, 
ɯ-mi nɯ, iɕqha ɯ-mi kɯ-jpɯ-jpum cho kɯ-ɲɯ-ɲaʁ nɯre maka,
nɤki, jla ɣɯ ɯ-mi ʑo kɯ-fse nɯnɯ ɯ-mke ʑo chɤ-ɣɯt qhendɤre ko-sɤsɯɣ ʑo.
tɕe ɯ-mi nɯ kɯ iɕqha xinbada ɣɯ ɯ-rqo nɯ ko-sɤsɯɣ ʑo qhe,
xinbada rcanɯ, tɕendɤre tɤ-wɯ nɯ pjɯ-βde tɕi mɯ-pjɤ-cha,
tɕe kɤ-rʑi ri pjɤ-rʑi, ɯʑo ri pjɤ-sɤɣdɯɣ ri,
nɯ fse ʑo, nɯ kɯ-fse nɯ jo-tsɯm pjɤ-ra
tɯ-ta-tɯt nɯ, /tɯ-ta/ ɯ-ftɕɤfkɤt tɯ-ta-βzu nɯ ste pjɤ-ra. 
tɕendɤre nɤkinɯ, tɕe xinbada kɯ sɯmat nɯra stu kɯ-mɯm ʑo na-phɯt nɯra ɲɯ-mbi pjɤ-ra. 
tɕendɤre kɯki rgɤtpu ki rca wuma ʑo kɯ-ŋɤn ci pjɤ-ŋu tɕe,
iɕqha xinbada ɣɯ nɤki, ta-stu nɯ, kɯ-xtɕɯ-xtɕi ɯ-sɯmat mɯ-pɯ-??xsi qhe tɕendɤre
xinbada ɯ-taʁ tɯ-qartsɯ tu-lɤt, tɤŋkhɯt ra tu-lɤt pjɤ-ŋu.
tɕendɤre ri xinbada nɯnɯ ɯ-kɤpa maka pjɤ-me.
tɯ-ta-tɯt nɯ ste pjɤ-ra. 
tɕe tɯ-sŋi tɕendɤre, nɤki xinbada nɯ kɯ iɕqha nɯ, pɤjka ci pjɤ-tu tɕe, 
nɯ ɣɯ ɯ-ŋgɯ nɯra lonba to-saχsi.
to-saχsi tɕe tɕe ɯ-ŋgɯ nɯtɕu iɕqha, putao ɲɤ-phɯt, 
tɕe putao ɲɤ-phɯt tɕe nɯnɯ tɤŋe ɯ-pa nɯtɕu laχsɯ-sŋi ʑo chɤ-ɕkho.
chɤ-ɕkho tɕe tɕendɤre putaojiu ɲɤ-k-ɤβzu-ci.
tɕe nɯ putao ɣɯ ɯ-cha ɲɤ-k-ɤβzu-ci tɕe, 
xinbada kɯ ɯnɯnɯ, nɤkinɯ, "rgɤtpu nɯ ɲɯ-jtshi-a tɕe
tha a-kɯ-sɤɣdɯɣ mɤ-kɯ-βzu ɯ-mɤ́-phɤn" ɲɤ-sɯso. 
\c causative construction 
tɕendɤre rgɤtpu nɯ kɯ nɯnɯ, nɤki, cha nɯ pa-mto rcanɯ,
ɯ-tɯ-rga pjɤ-saχaʁ, nɯɕɯmɯma ʑo jo-nɤstɤr ʑo ɲɤ-nɯsɯkho tɕendɤre, 
kɯki ko-sɤkhɯkhɯɣ ʑo qhe, cha kɯ-kɯ-tu ko-ɕkɯt.
tɕendɤre, nɤki ndɤre, wuma ʑo lo-βzi qhe,
ɯ-kɤ-tso mu ɲɤ-me, rgɤtpu nɯ
tɕendɤre iɕqha nɯ, ɯ-βri ɣɯ ɯ-ɕa nɯra kɯnɤ ɲɤ-ɴɢu ʑo.
tɕe xinbada kɯ nɯnɯ ko-naχthɤβ tɕe, 
tɕendɤre iɕqha rgɤtpu nɯ ɯ-thoʁ pjɤ-βde.
pjɤ-βde tɕe tɕendɤre rdɤstaʁ kɯ-wxtɯ-wxti ʑo ɲɤ-ɕar tɕe,
tɤ-wɯ nɯ pjɤ-sat.
tɕendɤre xinbada nɯ tɕe li tɯ-ŋke to-ʑa.
toʁde tɕe ʁlɤwɯr ʑo tɕe pjɤ-mto tɕe, ɯ-ʁɤri nɯtɕu,
tɯ-ci ci chɯ-kɯ-ɣi ci pjɤ-tu.
tɕendɤre tɕhɯndza ra mɤ-kɯ-βdi, kɯ-nɯtɕhɯrɟɯɣ ci /pjɤ/ pjɤ-mto tɕe,
tɕendɤre nɯnɯ tɯ-ci nɯnɯ, nɤki xinbada kɯ "a kɯki tɯ-ci ki chɤlɤnnɤ nɯnɯ ju-ɕe, tɕe tɕe nɤkinɯ,
tɯrme kɯ-tu chɯz ju-ɕe ŋu thaŋ"
tɕendɤre iɕqha nɯ, si tsuku, nɤki, iɕqha ɕoŋtɕa tsuku ɲɤ-ɕar.
tɕendɤre li iɕqha ʑmbri kɯ-fse chondɤre sɯjno nɯra ɲɤ-phɯt tɕe tɤ-fsɤri lo-βzu qhendɤre, iɕqha ndɤre,
ʑmbrɯ ɲɤ-βzu.
ʑmbrɯ ɲɤ-βzu qhe tɕendɤre, li nɤki iɕqha sɯmat khɯkhro ʑo /ɲɤ/ ɯ-tʂɤzɤn ɯ-spa ɲɤ-ɕar.
tɕendɤre nɯ ʑmbrɯ nɯ chɤ-sthoʁ qhe tɯ-ci ɯ-ŋgɯ chɤ-tsɯm qhe tɕendɤre, nɯ ɯ-taʁ nɯtɕu to-ɕe qhe,
tɕendɤre "tɯ-ci nɯ ŋotɕu jɤ-ari ʑo a-jɤ-zɣɯt-a" ɲɤ-sɯso qhe jo-ɕe.
tɕendɤre toʁde jo-ɕe tɕe tɕendɤre iɕqha ʑmbrɯ nɯnɯ, iɕqha nɯ,
praʁpa chɯz jo-ɕe.
zgoku kɯ-spoʁ ci pjɤ-tu qhe nɯ ɯ-ŋgɯ jo-ɕe qhe tɕendɤre (calque 山洞)
nɯ zgoku kɯ-spoʁ ɯ-ŋgɯ rca ɯ-tɯ-qanɯ, nɤki, ɯ-tɯ-ɤŋgɤrŋgɤr pjɤ-sɤre ʑo.
ci ci /pjɤ/ pjɯ-ɤŋgɤjom, ci ci ku-ŋgɤr ntsɯ pjɤ-ŋu.
tɕendɤre ʑmbrɯ nɯnɯ ci ci ku-rpu ra pjɤ-ŋu.
tɕendɤre iɕqha nɯ, ci ci ndɤre iɕqha, 
kɯ-spoʁ ɣɯ ɯ-ŋgɯ, nɯnɯ ɯ-ŋgɯ iɕqha,
praʁ nɯra kɯ ɯ-ku ra tu-xtsɯɣ-nɯ pjɤ-ŋu. 
chɯ-qhrɯt ra pjɤ-ŋu.
tɕendɤre toʁde tɕe tɕe nɯ, kɯ-qanɯ nɯnɯ tɕu khro ʑo jo-ɕe ma tɕendɤre,
xinbada ju-ru tɕendɤre kɯ-fsoʁ ci lo-ntɕhɤr tɕe,
tɕendɤre nɯnɯ kɯ-fsoʁ nɯ tɕu thɯ-nɯɬoʁ tɕe tɕendɤre,
ɯʑo pjɤ-ɬoʁ tɕe, tɯ-ci ɯ-rkɯ jo-ɕe tɕe,
nɯ tɕu tɕe rca tɤ-wɯ kɯ-pɯ-pe ci ɲɤ-k-ɤtɯɣ-ci.
tɕe tɤ-wɯ nɯ kɯ thɯthɤci ɯʑo pɯ-fse pɯ-kɤ-nɤma nɯra to-thu tɕe,
xinbada kɯ 
nɯra pɯ-pɯ-kɯ-fse nɯra ɯ-tɯfɕɤt pjɤ-βzu.
tɕe nɯnɯ rgɤtpu nɯ kɯ iɕqha nɯ, ɯ-kha jó-wɣ-tsɯm tɕe rcanɯ,
koŋla ʑo tɯrme kɯ-wxti kɤ-mgrɯn ʑo ɲɤ́-wɣ-stu tɕe 
\c 把他当成贵宾来款待
nɯra tó-wɣ-raχtɕɤz.
tɕendɤre ɯ-fso tɕe tɕe nɯ iɕqha rgɤtpu nɯ kɯ xinbada ɯ-ɕki nɯ tɕu tɤ-fkɯm ci ɲɤ-kho.
tɕe "kɯz tɕe aʑo tɕhi tɯ-tɤ-stu-t-a nɯ tɤ-ste je" to-ti. 
tɕendɤre xinbada nɯnɯ rgɤtpu nɯ /kɯ/ ɯ-qhɯqhu ʑo jo-ɣi,
kɤntɕhaʁ ɯ-pɕi zɯ jo-ɬoʁ-ndʑi.
tɕe jo-ɬoʁ-ndʑi tɕe, tɤ-wɯ nɯ kɯ tɯ-ta-stu ʑo to-stu tɕe,
tɤ-wɯ nɯ kɯ, nɤki, tɤ-fkɯm ɯ-ŋgɯ nɯ tɕu rdɤstaʁ ntsɯ chɤ-rku tɕe chɤ-sɯmtshɤt ʑo.
tɕendɤre tɕe li, tɕe nɤki kɯmaʁ kɯ-ɤŋgɤjom chɯz jo-zɣɯt-ndʑi.
tɕe nɯnɯ tɕu rcanɯ iɕqha, yezishu nɯnɯ, si ɯ-mat kɯ-tu kɯ-wxtɯ-wxti ʑo pjɤ-tu.
tɕe nɯnɯ ɯ-taʁ nɯtɕu nɤkinɯ, ɣzɯ kɯ-dɯ-dɤn ʑo pjɤ-rɤʑi-nɯ, sɯku nɯtɕu.
tɕendɤre, nɤkinɯ, jo-ɕe-ndʑi tɕe, tɕe nɯ nɤki, 
tɤ-fkɯm ɯ-ŋgɯ rdɤstaʁ nɯra, nɤki, ɣzɯ ra nɯ-taʁ tu-lɤt,
ci tu-lɤt-ndʑi tɕe tɕe ɣzɯ ra kɯ li ʑɤni tú-wɣ-nɯɕpɯz-ndʑi iɕqha 
yezishu ɣɯ ɯ-mat nɯnɯ ci ntsɯ ʑɤni ndʑi-taʁ pjɯ-lɤt-nɯ pjɤ-ŋu.
tɕe nɯ ntsɯ to-stu-ndʑi tɕe tɕendɤre, iɕqha nɯ,
toʁde mɤ-kɯ-tsu qhe iɕqha ndʑi-tɤ-fkɯm nɯ, maʁ, 
ɯ-thoʁ nɯ tɕe iɕqha, yezi ɯ-mat to-rmbɯ-ndʑi ʑo. (causation)
to-rmbɯ-ndʑi ʑo qhe, tɕendɤre, rdɤstaʁ nɯra kɤ-lɤt thɯ-arɕo qhe, (complementation)
ɯ-sta nɯtɕu, yezi ɣɯ ɯ-mat nɯ chɤ-nɯ-rku-ndʑi chɤ-sɯmtshɤt-ndʑi qhe jo-nɯɕe-ndʑi.
tɕendɤre rgɤtpu nɯ kɯ iɕqha xinbada ɯ-ɕki to-ti:
ɯkɯkɯra tɤ-ndɤm tɕe, iɕqha kɤntɕhaʁ zɯ nɯ-nɯ-tsɯm tɕe ʑ-nɯ-ntsɣe
tɕendɤre nɯnɯ ɯ-phɯ nɯ-kɯ-ɣe nɯ kɯ tɕetha, nɤki, nɯ-sɤjti tɕe tɕe
tha a-nɯ-ɤjtɯ tɕe tɕetha ɯ-qhu tɕe jɤ-tɯ-anɯri tɕe,
nɯnɯra, nɤkinɯ, nɤ-lufei a-pɯ-ŋu" to-ti.
tɕe "nɤ-tʂɤzɤn a-pɯ-ŋu" to-ti.
tɕendɤre xinbada kɯ rgɤtpu nɯ ko-sɤŋo. 
tɕe tɯ-sŋi tɕe, tɯ-tɤ-fkɯm ntsɯ /ɕ/, nɤki rdɤstaʁ tu-nɯrdoʁ qhe,
tɕendɤre ɣzɯ ra nɯ-ɕki ɕ-tu-nɯ-sɤnde ntsɯ pjɤ-ŋu.
tɕendɤre iɕqha nɯ, tɕendɤre kɤntɕhaʁ tɕu ju-tsɯm tɕe, z-ɲɯ-ntsɣe pjɤ-ŋu tɕe,
ʑɯrɯʑɤri tɕendɤre, iɕqha nɯ, yezi li kɯ-dɯ-dɤn ʑo ko-sɤjtɯ qhendɤre, 
li nɤki ɯ-rŋɯl nɯ mɤ-kɯ-rkɯn tsa kɤ-sɤjtɯ pjɤ-cha.
tɯ-sŋi tɕe tɕendɤre li, nɤki, ʑmbrɯ ci jo-ɣi tɕe
nɯnɯ tɯ-ci ɯ-rkɯ zɯ ko-ndo.
tɕendɤre tɯ-ci ɯ-rkɯ zɯ ko-ndo tɕe 
xinbada nɯ kɯ ɲɤ-βde tɕe, iɕqha yezi nɯra ʑmbrɯ ɯ-taʁ to-rku tɕe tɕendɤre,
li tɯ-ɕe jo-ʑa.
tɕendɤre iɕqha nɯ, jɤ-ari ɯkhɯkha tɕe iɕqha yezi nɯ ntsɯ ɲɤ-ntsɣe
ci ci tɕe tɕendɤre yezi nɯ kɯ rŋɯl ɲɤ-sɤndu,
ci ci qhe laχtɕha ɲɤ-sɤndu.
tɕendɤre nɯ tɕu tɕe kɯ-nɤkɤro ɯ-mthɯ pjɤ-tu.
tɕendɤre khro mɯ-to-nɤrʑaʁ ma tɕe 
nɤki xinbada nɯnɯ, nɤki, bageda tɕe jo-nɯzɣɯt.
tɕendɤre kha ra cho ɲɤ-k-ɤtɯɣ-nɯ tɕe wuma ʑo pjɤ-rga-nɯ tɕe,
nɯ-qhu tɕe tɕe kɤtsa ra cho kɯ-sɤscɯscit ʑo ku-nɯ-rɤʑi-nɯ pjɤ-jɤɣ.
tɕe /pjɯ/ ku-nɯ-rɤʑi-nɯ pjɤ-ŋu ri, 
tɕe tshɯrɟɯn ʑo nɯra ɕ-pa-nɤkhɯkhɤt nɯra, nɤki chɯ-rɯsɯso tɕe tu-sɯʁjit pjɤ-ŋgrɤl.
tɕe ci ci nɤ pɯ-kɯ-sɤscɯscit, ci ci nɤ pɯ-kɯ-sɤɣdɯɣ,
ci ci nɤ kɯ-si ʑo tɤ-kɯ-rɤŋgat nɯra tu-sɯʁjit pjɤ-ŋu. (2205 kɯ kɤ)
tɕe nɯ xinbada ɲɯ-rmi tɕe,
bageda tɯrme pjɤ-ŋu.

