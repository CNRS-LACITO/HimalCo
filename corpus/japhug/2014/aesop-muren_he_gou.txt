tɯrme kɯ-lɤɣ ci pjɤ-tu tɕe, tɕendɤre,
ɯ-nɯŋa ɯ-pɯ ci ɲɤ-me ɲɯ-ŋu
tɕendɤre iɕqha kɯ-lɤɣ nɯ kɯ sɯŋgɯ tɕe ɲɯ-lɤɣ pjɤ-ɕti tɕe,
tɕendɤre, nɤkinɯ, ɯ-rgali ci ɲɤ-nɯ-ɣɤme ɲɯ-ŋu.
tɕe nɯ sɯŋgɯ nɯ tɕu aʁɤndɯndɤt ʑo ɲɤ-ɕar ri, maka mɯ-pjɤ-mto ɲɯ-ŋu.
tɕendɤre ɯʑo kɯ, nɤki, kɯjŋu pjɤ-ta ɲɯ-ŋu.
tɕe aʑo nɯ, a-rgali nɯnɯ ɯ-kɯ-ndza, ɯ-kɯ-mɯrkɯ nɯnɯ kɤ-ndo a-pɯ-cha-a qhe tɕendɤre 
aʑo kɯ, nɤkinɯ, aku??? kɯ-tu ʑo ju-nɯtsɯm-a tɕe, nɤkinɯ, iɕqha nɯ, (040)
ɲaɲa ci jɯ-tsɯm-a, tɕe nɤkinɯ,
z-ɲɯ-kham-a jɤɣ" to-ti ɲɯ-ŋu.
tɕendɤre toʁde tɕe tɕendɤre ɯʑo, nɤkinɯ, zgoku tɕe,
zgoku ci kɯ-mbɤr nɯ tɕu to-ɬoʁ tɕe tɕe pjɯ-ru tɕe (100)
nɤkinɯ, zgo ɯ-pa nɯ tɕu zɯ, nɤki,
sɯngɯ ci kɯ ɯʑo, nɤkinɯ, rgali nɯ-kɤ-nɯ-βde nɯ pjɤ-kɤsɯ-ndza-cɯ.
tɕendɤre wuma ʑo pjɤ-nɤscɤr tɕe (pjɤ-nɤscit?), ɯ-jaʁ χchoʁe ʑo to-joʁ tɕe nɤki, (110)
tɯmɯ kɯ-ɤrŋi ɯ-ɕki kɯjŋu pjɤ-ta tɕe nɤkinɯ,
khɯfɕɤt to-βzu ɲɯ-ŋu. (120)
nɤki "wortɕhi ʑo, aʑo nɯ kóʁmɯz nɤ nɯra kɯjŋu ra pɯ-ta-t-a tɕe, nɤkinɯ,
a-rgali pɯ-pɯ??, a-rgali kɯ-mɯrkɯ nɯ pɯ-mto-t-a nɤ, nɤkinɯ,
qaʑo ci ɲɯ-kham-a ŋu, nɤki,
ʑɯβdaʁ ɯ-ɕki ɲɯ-kham-a ŋu" to-ti ri,
nɯnɯ kɯ-mɯrkɯ nɯ pɯ-mto-t-a tɕe,
aʑo kɯ, nɤkinɯ, nɤki iɕqha nɯ,
aʑo nɯnɯ a-rgali nɯ a-nɯ-nɯ-ɣɤme-a, nɯ sɤznɤ li ci, nɤki,
jla kɯ-wxti ci pjɯ-te-a jɤɣ tɕe,
aʑo, aʑo nɤkinɯ, a-sroʁ, nɤkinɯ, a-pɯ-tu.
nɤkinɯ iɕqha nɯ, sɯŋgi ɯ-jaʁ a-mɤ-nɯ-zɣɯt-a tɕe,
tɕendɤre a-tɤ-nɯ-χpjɤt ɲɯ-ntshi" to-ti (205)
tɕe nɯ kɯki nɯ pɯ-pɯ-ŋu nɤ, nɤkinɯ,
tɯrme, tɯrme ra tɕe, nɤki, 
wuma ʑo ɯ-ʁgra kɯ-wxti kɯ pɯ́-wɣ-z-nɤscɤr-nɯ nɯ́-wɣ-ɕɯɣmu-nɯ pɯ-tsu tɕe tɕe (220)
nɯra ɯʑo ɯ-kɯjŋu pɯ-kɤ-ta ra ɲɯ-nɯ-jmɯt ɕti kɤ-ti ɲɯ-ŋu.

　牧人在树林中放牛，不幸丢失了一头离群的小牛犊。他在树林中到处寻找，一无所获。他发誓，只要能发现偷小牛犊的贼，他愿意供奉树林守护神一只羊。过了一会儿，当他走上小山丘时，忽然看见山下有只狮子正在吃他的小牛犊。他吓得举起双手，仰望着天空，向天祈求说：“我刚发誓，如果捉到偷牛犊的贼，我愿供奉一只羊给树林守护神。现在那贼已发现，我愿意失去那只小牛犊，并再添上一只大牛，只要我自己能安全逃离狮子。”
　　这是说，有些人在强大的敌人面前吓破了胆，忘掉了自己的誓言。