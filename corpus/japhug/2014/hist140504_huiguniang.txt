kɯreri nɤkinɯ, 
tɕheme kɯ-pɣi ci kɤ-ti ci ɣɤʑu,
tɕheme kɯ-pɣi ci ɣɤʑu,
ɯ-mdoʁ kɯ-pɣi kɤ-ti ɲɯ-ŋu.
tɕhemɤpɯ kɯ-pɣi kɤ-ti ci ɣɤʑu tɕe.
tɕendɤre, iɕqha nɯ, tɕhemɤpɯ kɯ-mpɕɯ-mpɕɤr ci pjɤ-tu.
tɕeri ɯ-mu nɯ ʑaʑa ʑo ɲɤ-si.
/ʑ/ ɲɤ-si qhe nɯ ɯ-qhu qhe, ɯ-wa kɯ kɯmaʁ ci ɯ-ɬaʁ ci ɲɤ-ɕar.
kɯmaʁ ɯ-ɬaʁ ci ɲɤ-ɕar qhe,
ɯ-tɯ-ŋɤn pjɤ-sɤre ʑo, tɤ-ɬaʁ kɯ-ŋɤn ci ɲɤ-ɕar.
tɕe nɯnɯ ɯ-ɬaʁ nɯ kɯ li ɯʑo ɣɯ ɯ-me ʁnɯz jo-nɯɣɯt.
tɕe nɯra ku-rɤʑi-nɯ pjɤ-ŋu tɕe, tɕendɤre iɕqha nɯ,
ɯ-ɬaʁ nɯ ɣɯ, ɯ-ɬaʁ nɯ kɯ, ɯʑo ɯ-me ʁnɯz nɯni rcanɯ, 
ndʑi-ŋga nɯ kɯ-mpɕɯ-mpɕɤr ʑo kɯ-pɯ-pe ʑo tu-βze pjɤ-ŋu,
kɯki tɕheme, kɯ-pɣi tɕheme nɯ ɣɯ tɕe, ɯ-ŋga ra ɯ-mbe tu-ʑŋge qhe mɤ-kɯ-mpɕɯ-mpɕɤr tu-ʑŋge pjɤ-ŋu.
100


