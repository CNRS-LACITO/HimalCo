roko kɤ-ti ci tu tɕe, nɯ roko nɯnɯ, raʁ ɣɯ ɯ-ndɯr ɯ-mɤ-kɯ-ŋu-ci ma
mɯ-ɲɯ-ldʑɯz, kɯ-rko tsa ɲɯ-ŋu.
tɕe nɯnɯ, nɤkinɯ, tɕhoma kɯ-fse, sɤɕtɕɯɣ ɣɯ nɯnɯ ɯ-thathor nɯra pjɯ-βzu-nɯ. 
ɯ-thathor tɕe tɕe nɤkinɯ iɕqha kɯki kɯ-fse tɕe ɯ-kɯ-mpɕɤr,
kutɕu ɯ-mdʑu kɯ-tu ku-βzu-nɯ
tɕe tɯ-ndʐi nɯ nɯtɕu kú-wɣ-lɤt kɯ-khɯ.
tɕe nɯnɯ roko tu-kɯ-ti ŋu.
tɕe nɯnɯ raʁ ɣɯ ɯ-ndɯr tsa ɲɯ-ŋu lo.
nɯnɯ jiagong tu-βzu-nɯ.
tɕe nɯnɯ roko ŋu.
raʁ ŋu ri, raʁ kɯ-sna nɯra kɯ-fse kɯ-ldʑɯz ɲɯ-maʁ wo, 
kɯ-rko tsa ɲɯ-ŋu.
tɕe nɯnɯ roko tu-kɯ-ti ŋu.

ɯ-mdoʁ nɯ kɯ-qarŋe ŋu.
raʁ ŋu tɕe raʁ nɯ kɯ-qarŋɯrŋe tɕe, 
ɯ-mdoʁ nɯ ʁo nɯ kɯ-fse ɲɯ-ŋu.
