laχthɤβ kɤ-ti ci tu tɕe,
laχthɤβ nɯnɯ, nɯnɯ ɯrkoz ʑo, nɤkinɯ, tɯ-ɕɤrɯ ɯ-kɯ-ɣɤβdi ŋu.
tɯ-ɕɤrɯ, tɯ-ɕɤrɯ pɯ-kɯ-ɲɟo kɯ-fse nɯra, pɯ-kɯ-ɴɢlɯt kɯ-fse,
nɯ-kɯ-nɯ-ɬoʁ kɯ-fse, pɯ-kɯ-ɣɤtsɯr kɯ-fse,
nɯnɯra /laχthɤβ/ laχthɤβ kɯ ɲɯ-nɤmɯme tɕe qhe tɕe tɕhi tɤ-fse ŋu sɯχsɤl. 
tɕe nɯ sɯχsɤl qhe tɕe nɯ, nɤkinɯ,
wuma ʑo pɯ-kɯ-ɴɢlɯt kɯ-thɯ nɯra qhe ndɤre, tɕhaχɕaŋ tu-ti qhe tɕe tu-xtɕɤr ŋu. 
tɕhaχɕaŋ nɯ tɤrɤm ɕphɤɕphɤt kɯ-pa ɲɯ-βze tɕe, tɕe nɯnɯ ɯ-qhu ɯ-ʁɤri tu-te tɕe tu-xtɕɤr. 
tu-xtɕɤr mphɣaʁmphɣaʁ ʑo tɕe tɕendɤre, 
lɤŋu-rʑaʁ jamar, 
kɯɕnɯ-rʑaʁ jamar tɤ-tsu tɕe tɕe pjɯ-rle tɕe tu-rtoʁ tɕe,
tɕe ɯ-tó-pe nɤ tɕe nɯ ma mɤ-ra,
ɯ-mɯ́-to-pe nɤ tɕe li tu-xtɕɤr ŋu.
tɕe ɯ-mɤ-kɯ-pe ɯ-stu nɯ tu-xtɕɤr tɕe tɕendɤre li /tu/ nɤkinɯ, tu-ɣɤβdi ŋu.
tɕe nɯnɯ ŋu,
mɤʑɯ nɯ-kɯ-nɯ-ɬoʁ kɯ-fse pɯ-pɯ-tu nɤ,
tɤɣa nɯ-kɯ-nɯ-ɬoʁ kɯ-fse pɯ-pɯ-tu nɤ, tɕe ɯʑo kɯ ku-ɣle ŋu.
ku-ɣle tɕe tɕendɤr, nɯnɯ li tɯ-sŋi tɯ-ɣjɤn jamar tɯ-sŋi ʁnɯ-ɣjɤn jamar tu-ɣɤβdi tɕe tɕe,
χsɯ-sŋi jamar qhe tɕe nɯ ma mɯ́j-ra tu-ti qhe, tu-sɤpe ɲɯ-ɕti.
nɯ laχthɤβ nɯ wuma ʑo cha tɕe,
kutɕu smɤnkhaŋ ju-ɕe-nɯ tɕe nɯra, 
nɤkinɯ, tɯpɤr ra pjɯ-lɤt, @jiqi kɯ tu-sɯ-rtoʁ ɲɯ-ra ma
laχthɤβ nɯ kɯ, ɯʑo kɯ ɲɯ-nɤmɯme tɕe tɕendɤre 
to-pe mɯ-to-pe tɕe sɯχsɤl,
mɤʑɯ ɯ-ɲɯ-ra tɕe sɯχsɤl,
qhe mɤʑɯ ŋotɕu pɯ-kɯ-ɲɟo, tɕhi tɤ-kɯ-fse kɯ-ŋu nɯra lonba sɯχsɤl.
tɕe nɯnɯ iʑo, nɤkinɯ, iʑo tshupa ɣɯ, nɤki,  ji-smɤnba ŋu.
tɕendɤre tɯ-mgɯr nɯ-kɯ-nɯ-ɬoʁ, tɯ-rnom nɯ-kɯ-nɯ-ɬoʁ kɯ-fse, 
tɯ-jaʁ nɯ-kɯ-nɯ-ɬoʁ, tɯ-mi nɯ-kɯ-nɯ-ɬoʁ, tɯ-mthɤɣ nɯra lonba ʑo sɯχsɤl.
tɕe tu-ɣɤβdi ŋu
tɕe nɯnɯ wuma ʑo pe.
tɕe nɯnɯ laχthɤβ rmi.
tɕe ɯ-rmi nɯ laχthɤβ ŋu tɕe smɤnba ŋu wo,
tɯ-ɕɤrɯ ɯ-kɯ-nɯsmɤn ɣɯ smɤnba ŋu.

