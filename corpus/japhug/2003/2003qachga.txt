A 0 tɤkusci nɯ, rɟɤlpu ci pɯ-tu ɲɯ-ŋu, tɕendɤre ɯ-tɕɯ χsɯm pɯ-tu-nɯ tɕe,
D 0 从前，有个国王，他有三个儿子

A 1 tɕendɤre ʁʑɯnɯ ʑo thɯ-aβzu-nɯ tɕe, tɕeri, nɯ kho (kha) ɯ-kɯm tɕu,
D 1 都长成了青年，但是他们房间门口

A 2 nɯ ɕaŋtoʁ ci pɯ-tu ri, mɯrkɯku ʑo tɯ-rdoʁ ɲɯ-tɕhaʁ ntsɯ pɯ-ŋu ɲɯ-ŋu,

A 3 tɕendɤre ɯ-tɕɯ nɯ ra nɯ-phe, nɤki, kɯ-rɯru pɯ-ɕe-ndʑi tɕe,
D 3 他对三个儿子说：“你们下去守卫（那棵树）

A 4 tɕe ɕɯ kɯ kɯ-mɯrkɯ kɯ-ŋu lo-kɤ-tɕɤt pɯ-kɯ-cha nɯ
D 4 谁能抓到偷果子的人，

A 5 a-sci rɟɤlpu chɯ-ta-sɯ-ndo ŋu" ti ɲɯ-ŋu,
D 5 我把皇位让给他”

A 6 tɕendɤre [tɕe a-rŋa mɤ-jɤ-tɯ-ru-ndʑi je!, #ma-ʁdɯɣ] nɤki iɕqha nɯ,
D 6 [你们不要看我的脸]

A 7 tɕendɤre stu kɯ-wxti nɯ pɯ-ari ndɤre, [smi] (si) tɕe rcanɯ rŋa qɯqli ʑo tɤ-ru ri, 
D 7 大儿子下去了，他一直盯着那棵树，

A 8 nɤki, jɤ-kɯ-ɣe pɯ-me nɤ sŋi nɯ ɕɤr nɯ mɯ-kɤ-nɯ-ʑɯβ ri,
D 8 他白天、晚上都没有睡着，但没有人来了，

A 9 ɯ-fso-soz tɕe, tɯ-rdoʁ nɯ-me ɕti ɲɯ-ŋu,
D 9 第二天早上，还是少一个果子。

A 10 tɕe tɯ-lɤt nɯ ɯ-βra pɯ-ari ri, li nɯ pɯ-fse ɕti ɲɯ-ŋu,
D 10 轮到第二个儿子下去了，还是发生了同样的事情，

A 11 tɕendɤre stu kɯ-xtɕi nɯ ɯ-βra pɯ-ari ndɤre,
D 11 然后轮到了最小的儿子下去，

A 12 sŋi tɕe kɤ-nɯ-rŋgɯ, ɕɤr tɕe sɯkɤku tɤ-ru ɲɯ-ŋu,
D 12 他白天睡觉，晚上盯着树梢，

A 13 pɣɤtɕɯ ci kɯ-mpɕɯ-mpɕɤr ʑo jɤ-ɣe ndɤre, mdaʁʑɯɣ ci tɤ-lɤt ndɤre,
D 13 来着一只非常美丽的小鸟，他（对着那只鸟）射了一箭，

A 14 pɣɤtɕɯ nɯ ɯ-rme na-sɯ-phɯt ɲɯ-ŋu, tɕendɤre
D 14 他打掉了鸟的几根羽毛

A 15 #tɕhi to-lɤt?
D 15 #射了什么？

A 16 mdaʁʑɯɣ. tɕendɤre, fso-soz ndɤre, tɤ-ari ndɤre,
D 16 箭。然后，第二天早上，他上去（见他父亲）

A 17 "a-wa, kɯ-mɯrkɯ ju-kɯ-ɣi nɯ, kɯki kɯ-fse ki ɲɯ-ŋu" ti ɲɯ-ŋu.
D 17 “父亲，来偷果子的那个是这样的”（把羽毛拿了给他父亲看），

A 18 tɤ-wa nɯ kɯ "kɯki ɕɯ-kɤ-ru ɯ-tɯ-cha-nɯ nɤ a-sci rɟɤlpu chɯ-ta-sɯ-ndo ŋu" ti ɲɯ-ŋu,
D 18 父亲说：“如果你们能够把（这只鸟）抓回来，我就把皇位让给你”

A 19 tɕendɤre kɤndʑɯʁi ra tɤ-rɤŋgat-nɯ ndɤre, tɤ-pi ni tʂu kɯ-wxti jɤ-ari-ndʑi,
D 19 他们兄弟出发了，两个 大儿子上了大路，

A 20 ɯʑo tʂu kɯ-xtɕi chɯz thɯ-ari ɲɯ-ŋu, tɕendɤre qachɣa ci nɯ-atɯɣ ɲɯ-ŋu, tɕendɤre,
D 20 而他在小路往下游去了，他碰见了一只狐狸

A 21 #tʂu [kɯ-] ŋotɕu nɯ tɕu chɤ-ɕe ɲɯ-ŋu?
D 21 #他走了哪一条路呢？

A 22 tʂu kɯ-xtɕi nɯ tɕu ʑo jo-ɕe, ɯ-pi ni tʂu kɯ-wxti nɯ tɕu jo-ɕe-ndʑi,
D 22 他走了小路，他两个哥哥走了大路，

A 23 tɕendɤre qachɣa ci nɯ-atɯɣ tɕe tɕendɤre,
D 23 他碰见了一只狐狸

A 24 qachɣa nɯ kɯ "nɯnɯ ɣɯ ɯ-z-mɯrkɯ nɯ tɕu jɤ-tɯ-ɤzɣɯt tɕe, nɤki,
D 24 狐狸说：“你走到它偷东西的地方，

A 25 ɕɤr tɯtshot sqamnɯz ʑo a-jɤ-tɯ-z-nɯ-ɤtɯɣ tɕe,
D 25 必须要赶到晚上12点正，

A 26 ɕɤχcɤl ʑo a-lɤ-tɯ-ɕe  tɕe, kɯ-rɯru thamtɕɤt nɯ, ku-nɯʑɯβ-nɯ ŋu ma,
D 26 你必须在半夜的时候进去，守卫的那些人才会全部睡着，

A 27 nɯ maʁ nɤ ʁmaʁ χsɯ-tɤ-khar kɯ ɲɯ-ɤz-nɤkhar-nɯ ɕti tɕe, mɤ-tɯ-cha" ti ɲɯ-ŋu
D 27 不然的话有三圈军人包围着（那只鸟），你不能成功”

A 28 ɕɤχcɤl ʑo tɕe lɤ-ari ndɤre, [mɤ-ra] tɕe nɯ lɤ-tɯ-ɤri tɕe, nɤki,
D 28 在半夜的时候，他就进去了，“当你进去的时候，

A 29 ɯ-rkɯ zɯ, nɤki, xɕɤj tɤ-loʁ ci ata tɕe, nɯ ɯ-ŋgɯ a-tɤ-tɯ-rke tɕe,
D 29 在旁边放着草鸟窝，你就把（那只鸟）放在里面，

A 30 a-thɯ-tɯ-ɣɯt ma ɯ-rkɯ nɯ tɕu, χsɤr pɣɤtɕɯ loʁ ci ata ri,
D 30 就带走，不然那旁边还放着一个金鸟窝，

A 31 nɯ nɯnɯ, ɯ-ŋgɯ a-mɤ-tɤ-tɯ-rke ma χsɤr pɣɤtɕɯ ɲɯ-ŋu tɕe, nɤki, iɕqha  nɯnɯ,
D 31 不要装在（金鸟窝里）因为它是金鸟，

A 32 rɟɤlpu to-ndzu ɲɯ-ŋu ɲɯ-sɯsɤm ŋu tɕe, tu-mbri ŋu tɕe, tɯ́-wɣ-sɯ-mtshɤm" ti ɲɯ-ŋu.
D 32 它以为是国王要出发了，就 会叫起来，你就会被听见”。

A 33 tɕendɤre nɤki, lɤ-ari ndɤre nɤki, iɕqha xɕɤj tɤ-loʁ nɯ ɯ-ŋgɯ ta-rku ndɤre,
D 33 他进去了以后，就（把那只鸟）装进草鸟窝里，

A 34 [tha-si] tha-nɯtsɯm jamar ri nɤ, lu-nɤqharu nɤ, "kɯsthɯci a-pɣɤtɕɯ ɲɯ-mpɕɤr tɕe,
D 34 带出来的时候，他就往后一看，就想了一下：“我这么美丽的鸟，

A 35 tɕe ɯ-loʁ koŋla nɯ ɯ-ŋgɯ tu-nɯrke-a nɤ, tɕhi nɯ mɤ-nɯ-fse" na-sɯso nɤ,
D 35 如果把它装在自己真正的窝里，有什么不好？”

A 36 lɤ-jɣɤt ndɤre, iɕqha, ɯ-loʁ nɯ ɯ-ŋgɯ ta-rku ɲɯ-ŋu,
D 36 他就转去了，把鸟装进了（金）窝里了，

A 37 tɕendɤre, nɤki, pɣɤtɕɯ nɯ tɤ-ɣɤscɤscɤt ʑo,
D 37 那只鸟大声地叫起来了，

A 38 nɯ ʁmaʁ kɯ-kɯ-tu ʑo thɯ-sta-nɯ ɲɯ-ŋu.
D 39 所有的军人都醒了，

A 39 tɕendɤre nɤki, "ndzaʁlaŋ ku mbro [stu kɯ-mbro] stu kɯ-mbjom mɯ-mɤ-jɤ-tɯ-ɣɯt nɤ,
D 39 他们说：“你不把地球上最快的马带来的话，

A 40 ki pɣɤtɕɯ ju-tɯ-nɯtsɯm mɤ-jɤɣ" ti-nɯ ɲɯ-ŋu, tɕenɤ thɯ-ɬoʁ ɲɯ-ŋu，
D 40 你就不准把那只鸟带走”，他就走出来了

A 41 qachɣa kɯ "maʁtɕɯ tɤ-tɯt-a nɯ mɤ-tɯ-ste kɯ" to-ti nɤ, li jɤ-ari-ndʑi ndɤre, nɤki,
D 41 狐狸说：“你本来就应该按照我的说法去办了”，他们又走了，

A 42 #ɕu nɯ kɯ to-ti?
D 42 #是谁说的

A 43 qachɣa. tɕe qachɣa nɯ kɯ tú-wɣ-qur pjɤ-ŋu ko
D 43 是狐狸，那只狐狸在帮他嘛。

A 44 tɕe li mbro nɯ ɯ-rkɯ nɯ tɕu jɤ-ari-ndʑi tɕe,
D 44 他们走到了那匹马的身边，（也是在军人守卫的地方）

A 45 tɕe mbro nɤki tɤ-tɕɯ nɯ, qachɣa nɯ kɯ tɤ-tɕɯ nɯ ɣɯ phe, nɤki,
D 45 狐狸对那个儿子说：

A 46 "ɕɤχcɤl ʑo tɕe li [lo-ɕe] {lɤ-ɕe} tɕe, tɕe ɯ-ʁmaʁ ra ku-nɯʑɯβ-nɯ ŋu tɕe,
D 46 “半夜，当你进去的时候，军人们都已经睡着了

A 47 tɕe ɯ-rkɯ zɯ, si tɤ-sno ci ata tɕe,
D 47 在旁边放着一座木鞍，

A 48 nɯ [a-thɯ-tɯ-rke, maʁ-kɯ] a-thɯ-tɯ-te ma,
D 48 你要把那座配上去， 

A 49 χsɤr tɤ-sno nɯ a-mɤ-thɯ-tɯ-te ma rɟɤlpu tu-ndzu ɲɯ-ŋu sɯsɤm tɕe,
D 49 而金鞍不要配上去，不然（那匹马）会以为是国王要出发了，

A 50 ɲɯ-ntshɤr ŋu tɕe, tɯ́-wɣ-sɯ-mtshɤm” ti ɲɯ-ŋu,
D 50 就会嘶叫，你也就会被听见了”

A 51 tɕendɤre nɤki, lɤ-ari ndɤre, si tɤ-sno thɯ-ata nɯ mbro tha-rɤɕi ri,
D 51 他进去了，把木鞍配上去了，但牵着马的时候

A 52 lu-nɤqharu nɤ, χsɤr tɤ-sno ɯ-tɯ-ʑru ɯ-grɤl pɯ-me ndɤre,
D 52 他往后一看，看到了豪华得不得了的金鞍

A 53 nɤki, "kɯsthɯci a-mbro ɲɯ-ʑru zɯ, ɯ-taʁ zɯ,
D 53 他想了一下：“在那么肥壮的马

A 54 nɯsthɯci tɤ-sno kɯ-ʑru chɯ-te-a nɤ, tɕhi nɯ mɤ-nɯ-fse" na-sɯso ndɤre,
D 54 配上金鞍，有什么不好呢？”

A 55 si tɤ-sno nɯ tha-sɤndu nɤ, χsɤr tɤ-sno tha-nɯ-ta ɲɯ-ŋu,
D 55 他换下了木鞍，配上了金鞍，

A 56 tɕendɤre mbro ɯ-xɕɤt tɯ-tu ʑo nɯ-ntshɤr ɲɯ-ŋu,
D 56 马用劲全力地嘶叫起来了，

A 57 tɕendɤre ʁmaʁ kɯ-kɯ-tu ʑo thɯ-sta-nɯ nɤ, li pɯ́-wɣ-mtshɤm ɕti ɲɯ-ŋu, nɤki,
D 57 然后所有的军人都醒了，他又被听见了，

A 58 ""kɯki mbro ki ju-nɯ-tsɯm-a" ɲɯ-ɲɯ-tɯ-sɯsɤm nɤ,
D 58 他们说：“如果你想把那匹马带走，

A 59 ndzaʁlaŋ ku tɕheme stu kɯ-mpɕɤr ʑo ʑ-nɯ-ɕar ma nɯ ma qhe, nɤki,
D 59 你要把地球上最漂亮的女孩子找回来，

A 60 nɯ ma qhe nɤki ci nɯ, ju-tɯ-nɯ-tsɯm mɤ-jɤɣ" ti-nɯ ɲɯ-ŋu, tɕendɤre nɯ jɤ-ari nɤ,
D 60 不然不准你把那匹马带走”

A 61 qachɣa kɯ li nɯ ɣ-rɯɣne ɲɯ-ŋu, tɕendɤre thɯ-ari-ndʑi nɤ thɯ-ari-ndʑi tɕendɤre,

A 62 sakaβ tʂu kɯ-fse ci nɯ-atɯɣ-ndʑi,
D 62 他们碰见水井的路，

A 63 [sa...] sakaβ tʂu [kɯ-ɕe kɯ-ɕe] (kɯ-fse) pɯ-tu nɤ, [kɯnɤ] kɤ-rɤʑi-ndʑi nɤ,

A 64 "kɯtɕu kɤ-rɤʑi tɕe, tɕe tɕheme kɯ-kaβ ju-kɯ-ɣi ci tu tɕe,

A 65 nɯ ɯ-ɣrɯmke ʑo kɤ-ndɤm tɕe, tɕendɤre,
D 65 你就抓住她的手腕，

A 66 "a-mu phe thɯci fse nɯ, a-wa phe thɯci fse" ntsɯ kɤ-tɯ-pe ri,
D 66 就会说“爸爸那里是这样，妈妈那里是那样”

A 67 maka ɯ-jaʁ a-kɤ-tɯ-ndɤm, a-kɤ-tɯ-sɤtɕitʂi ʑo a-lɤ-tɯ-ɣɯt ma 
D 67 你要一直把她的手握紧，把她带回来

A 68 ɯ-skɤt a-mɤ-kɤ-tɯ-sɤŋɤm ma tɕe kɯ-ŋu tu-tɯ-ste maʁ" ti ɲɯ-ŋu,
D 68 她不要叫得太大声，不然你就会坏了大事”。

A 69 tɕeri thɯ-ari nɤ, tɕheme nɯ kɯ-kaβ lɤ-ɣe ʑo ndɤre,

A 70 ɯ-ɣrɯmke ʑo ka-ndo ri, "wortɕhi-wojɤr ʑo, tɕhimaʁnɤ,

A 71 a-ɣi ra nɯ-phe ɕɯ-rɤfɕɤt-tɕi tsaʁ ma, ɣɯ-nɯzdɯɣ-a-nɯ" ti ɲɯ-ŋu,
D 71 至少我们俩要去告诉我家里人，不然他们会担心我的：

A 72 tɕendɤre thɯ-ari-ndʑi ri, tɤ-wa nɯ kɯ "nɤʑo mɤ-ra ma
D 72 他们下去了，但是她的父亲说：”别说是你，

A 73 rɟɤlpu ɕɯŋarɯra kɯ ta-thu-nɯ ɕti ri, mɯ-tɤ-nɤla-j ɕti tɕe,
d 73 就连那些一个比一个好的国王来提亲，我们也没有答应，

A 74 mɤ-jɤɣ" ti ɲɯ-ŋu, tɕeri tɤ-tɕɯ nɯ maka ʑo muci mɯ-to-khɯ ɲɯ-ŋu,
D 74 不准”。但是那个男孩子根本不愿意（放弃），

A 75 rcanɯ, qartsɯ-mɤ-ftɕar nɯ tɤ-ŋe mu kɯ-me ci pɯ-ŋu ma nɯ-kha ʁɤri nɯ tɕu
D 75 他们的家处在一年四季没有太阳的地方，在房子的前面

A 76 zgoku xtɯ-wxti ci ʑo pɯ-tu ɲɯ-ŋu,
D 76 有一座高山。

A 77 tɕe "nɯ qhe nɯ ɲɯ-ŋu nɤ, a-ki kha ʁɤri nɤki, zgo ki pɯ-phɯt tɕe,
D 77 “如果是这样，你就让那座大山塌下来

A 78 tɕe ɲɯ-tɯ-sɤntɤm ʑo tɕe, tɕe a-me ɲɯ-kham-a ŋu" ti ɲɯ-ŋu,
D 78 把它弄成平地，我就把女儿送给你”，

A 79 qaʁ kɯ-fse tsuku ta-ndo ndɤre, tɕe ɴɢiaβ-nɤ-ɴɢiaβ thɯ-ari ɲɯ-ŋu,
D 79 他带上了锄头等（挖地的工具），一副很轻松的样子就下去了，

A 80 tɕendɤre thɯ-ari ndɤre, ɯ-rca ci na-nɤme ndɤ, ɯ-thoʁ tɕu lɤ-nɯ-rŋgɯ ɲɯ-ŋu,
D 80 他看着无从下手，没有信心，就躺下睡觉了

A 81 tɕendɤre nɤki, qachɣa nɯ ti kɯ tɕe, nɤki,
D 81 那只狐狸说了： 

A 82 "ɯ-ɣrɯmke ʑo kɤ-ndɤm tɤ-tɯt-a ŋu ri, tɯ-skɤt maka mɯ-kɤ-tɯ-sɤŋo ŋu tɕe,
D 82 “我叫你要抓住她的手腕不放，但是你根本没有听话，

A 83 "maka aʑɯɣ nɯ [ɯ-qiɯ] nɯ lonba nɯsthamtɕɤt,
D 83 你要（祈祷）说：“所有的鬼

A 84 [ndʐi] ndʐi ɬa kɯ-kɯ-tu kɯ kɤ-qur kɤ-sɯ-sthoʁ ʑo,
D 84 所有的神都给我帮忙推（山），

A 85 kɤ-qur kɯ-ra ŋu" tɤ-ti tɕe, nɤki, qaʁ tɯ-tɤ-tɕhɯ tɤ-lɤt tɕe,
D 85 我需要你们的帮助”，你就挖一锄头，

A 86 kɤ-nɯ-rŋgɯ" ti ɲɯ-ŋu, tɕendɤre nɯ ta-tɯt ndɤre, qaʁ tɯ-tɤ-tɕhɯ ta-lɤt ndɤ,
D 86 就躺下睡觉”，（狐狸）说了这句后，就挖了一锄头，

A 87 kɤ-nɯ-rŋgɯ ɲɯ-ŋu, tɕe ɯ-fso-soz tɕe iɕqha zgoku nɯ nɯ-antɤm jaŋ-jaŋ ʑo,
D 87 就躺下了。到了第二天早上，那座山成了平平的地，

A 88 tɕendɤre lɤ-ari ndɤ, tɕheme nɯ nɯ́-wɣ-mbi ɲɯ-ŋu, tɕendɤre tɕheme nɯ nɯ́-wɣ-mbi ndɤre nɤki,
D 88 他上去了，他们就把女儿给了他，

A 89 "lɤ-tɯ-tsɯm tɕe, nɤki, mbro nɯ nɤ-jaʁ kho-nɯ ɕti tɕe, tɕendɤre tɯ́-wɣ-z-nɤʁaʁ tɕe,
D 89 狐狸说：“你把她带上去后，他们会把马给你的，还会让你玩，

A 90 tɕe tɕheme nɯ kɯ-sɤlɤt a-tɤ-ʑɣɤ-pa tɕe ɯ-ndo nɯ tɕu a-kɤ-rɤʑi tɕe,
D 90 那个女孩子要装做一副给你送行的样子，要站在边缘，

A 91 mbro nɯ [mbrɤpɯ] tɤ-tɯ-nɯmbrɤpɯ, thɯ-tɯ-ɤnɯri tɕe, tɕheme nɯ a-tɤ-tɯ-nɤstɤr ʑo tɕe,
D 91 你在骑马出来的时候，就一下子把那个女子提到马背上，

A 92 mbro ɯ-mphɯz rtaltɕaʁ χsɯm a-pɯ-tɯ-rtɤβ qhe,
D 92 然后在马屁股上抽三鞭，

A 93 [nɤ-kɯ-mtshɤm, maʁ-kɯ] nɤ-kɯ-ɕaβ kɯ-tu me ti" ɲɯ-ŋu
D 93 那就没有人能追上你”。

A 94 tɕendɤre tɕheme nɯ jɤ-sɤzɣɯt-nɯ ndɤre, nɯ́-wɣ-z-nɤʁaʁ cho ra ndɤre,
D 94 他把女孩子带到那边去了，他们让他玩了，

A 95 tɕe mbro nɯ ɯ-jaʁ na-kho-nɯ ndɤre, tɤ-nɯmbrɤpɯ ndɤ, [kɯ...] kɯ-sɤlɤt ra,
D 95 也把马交到他手中，他骑上了马，

A 96 tɕheme nɯ tɤ-ʑɣɤpa nɤ ɯ-ndo tsa kɤ-rɤʑi ndɤre,
D 96 那个女孩子装作一副要给他送行的样子，站在边缘，

A 97 tɤ-tɕɯ nɯ kɯ tɕheme nɯ ta-nɤstɤr ʑo ndɤre,
D 97 那个男孩子一伸手就把她提到（马背上），

A 98 mbro ɯ-qhu chu ta-nɯ-ta nɤ jɤ-nɯ-tsɯm ɲɯ-ŋu,
D 98 放在（他）后面的马背上带走了，

A 99 tɕe nɯ ra kɯ mbro ɯ-grɤl kɯ-me ʑo, [ta-sɤftɕaka] {ta-sɤftɕaka-nɯ} tɕe ja-βɟi-nɯ ritɕi,
D 99 （那些军人）准备了数不清的马来追他们，

A 100 iɕqha nɯ ndzaʁlaŋ ku stu kɯ-mbjom pjɤ-ɕti nɤ, kɯ-sɤ-ɕaβ pɯ-me ɲɯ-ŋu.
D 100 但是那匹是地球上最快的马，没有人能够追上。

A 101 tɕendɤre nɤki, "mbro nɯ [jɤ-tɯ...] jɤ-tɯ-sɤzɣɯt tɕe", qachɣa nɯ kɯ, nɤki,
D 101 “当你把马带到（那边）的时候”，狐狸说

A 102 #ŋotɕu jɤ-tɯ-sɤzɣɯt?
D 102 #带到哪里？

A 103 iɕqha pɣɤtɕɯ nɯ ɯ-rkɯ tɕu, tɕe nɯ ra nɯ-phe ju-tsɯm kɯ-ra ŋu lautɕi ?
D 103 要带到他们那里，在小鸟那边，不是吗？

A 104 tɕe nɯnɯ pɣɤtɕɯ cho ɕ-tu-sɤnde kɯ-ra ɲɯ-ŋu"
D 104 要用马去交换那只鸟：

A 105 tɕe pɣɤtɕɯ nɯnɯ, [sɤ...] nɯnɯ tɕe ju-tɯ-sɤzɣɯt tɕe,
D 105 （把马）一带到小鸟那里，

A 106 pɣɤtɕɯ nɯnɯ ɯ-loʁ ŋgɯ tu-rke, tɕendɤre "tɕheme nɤ-rcɯ-rca nɤ-ndzɯ-ndzoʁ ɕti tɕe,
D 106 就要把小鸟装 在窝里，（狐狸还说：）”那个女子会一直跟着你的，

A 107 tɕendɤre, nɤ-mbro nɤki, nɤkinɯ, mɤ-kɯ-sɯ-βde a-tɤ-tɯ-ʑɣɤpa tɕe,
D 107 你要装作一副舍不得离开你的马的样子，

A 108 tɕendɤre nɤki, ɯ-mke ra ɯ-kɯ-rɤβraʁ a-tɤ-tɯ-ʑɣɤpa tɕe,
D 108 装作摸一下（马）的颈部的样子，

A 109 tɕe ɯ-khɤmdu a-thɯ-tɯ-nɤstɤr ʑo tɕe, a-tɤ-tɯ-nɯmbrɤpi tɕe,
D 109 在那个时候，你就马上拿起缰绳，骑上马，

A 110 nɯ ɯ-qhu tɕu, tɕheme nɯ a-tɤ-tɯ-nɤstɤr ʑo tɕe,
D 110 然后，你要马上把那个女子提上（马背），

A 111 a-jɤ-tɯ-sɯ-rɟɯɣ jɤɣ ma nɤki, nɤ-kɯ-ɕaβ me" ti ɲɯ-ŋu,
D 111 这样可以叫快跑，没有人追得上你”

A 112 tɕendɤre "ɣa" ti-nɯ ndɤre, nɯ tɤ-astu ndɤre, ɯ-phɯ ŋgɯ, pɣa nɯ na-nɯ-rku,
D 112 他应了一声，就照（狐狸说的）办了，他把小鸟揣在怀里，

A 113 ɯ-rca tɕheme nɯ pɯ-nɤŋkɯŋke ndɤre, mbro nɯ ɯ-kɯ-z-nɤja ra to-ʑɣɤpa ndɤre,
D 113 那个女子一直跟着他走，他装作舍不得马的样子，

A 114 ɯ-mke ɯ-ɲɯ-kɯ-rɤβraʁ ra to-ʑɣɤpa ʑo nɤ ta-nɯmbrɤpɯ ndɤre,
D 114 装作要（给马）抠颈部的样子时就骑上了马，

A 115 ja-sɯ-rɟɯɣ ndɤre, ci ra kɯ li jɤ́-wɣ-sɯ-βɟi ri, nɤki mɯ-jɤ́-wɣ-ɕaβ ɲɯ-ŋu,
D 115 开跑了，对方又去追他，但是没有追上他，

A 116 tɕe tɕe, tɕe pɯ-tɯ-cha tɕe, tʂu kɯ-xtɕi nɯ ɯ-sta tɕu jɤ-jɣɤt-nɯ ma 
D 116 （狐狸说）：“你成功了，要走小路回去，

A 117 tʂu kɯ-wxti mɤ-tɯ-ɬoʁ ma mɤ-pe" ti ɲɯ-ŋu, tɕeri pjɯ-rɯsɯso ma,
D 117 不能走大路去，不然会不好”，但是他想了一下

A 118 "a-rʑaβ ri kɯ-sthɯci ɲɯ-mpɕɤr, a-mbro ri kɯ-sthɯci ɲɯ-ʑru, a-pɣɤtɕɯ ri kɯ-sthɯci ɲɯ-mpɕɤr tɕe,
D 118 “我的妻子这么漂亮，我的马这么肥壮，我的鸟这么美丽，

A 119 tʂu kɯ-wxti ju-nɯɬoʁ-a nɤ, tɯ-rme kɯ-dɤn kɯ a-pɯ́-wɣ-mto-a-nɯ nɤ,
D 119 如果我走了大路，很多人看到我的话，

A 120 tɕhi nɯ mɤ-nɯ-nɯmŋa" na-sɯso nɤ,
D 120 岂不是很荣耀？”

A 121 tʂu kɯ-wxti jɤ-ari ri, ɯ-pi nini kɯ <dubo> ntsɯ ɕ-ta-βzu-ndʑi nɤ,
D 121 他便走了大路，在那里他的两个哥哥原来一直在赌博，

A 122 tɤ-te iɕqha nɯ, nɤki nɯ kɯ-fse ɕ-ta-βzu-ndʑi ndɤre, ndʑi-kɤ-kho nɯ-me ndɤre,
D 122 就那样，他们俩再也拿不出（钱）来，

A 123 nɤki pɯ́-wɣ-ʁndɯ-ndʑi, kɤ-ntɕhaʁ kɤ́-wɣ-βraʁ-ndʑi tɕe pɯ́-wɣ-sɯ-ʁndɯ-ndʑi ɲɯ-ŋu
D 123 （赌场的老板）打了他们俩，在街上捆绑起来了，叫人打着，

A 124 #ja tɕheme nɯ cho,
D 124 #是他和那个女子吗？

A 125 maʁ nɤ iɕqha, ɯ-pi nini, ndʑi-kɤ-cha pjɤ-me ni {kɯ} {pi...},
D 125 不是，是他的两个哥哥，他们俩没有什么本事，

A 126 tɕe nɯnɯ ni pjɤ́-wɣ-sɯ-ʁndɯ-ndʑi tɕe, tɕe
D 126 就在那里挨打了，

A 127 #[a-kɯm tɤ-cɯ-nɯ!]
D 127 #给我开门

A 128 #[mɤ-ra]
D 128 #不要

A 129 tɕendɤre nɤki, tɕe nɯ kɯ, ɯ-pi ni na-sɯ-rla ɲɯ-ŋu,
D 129 他叫人就把两个哥哥松绑，

A 130 tɯ-ŋgra na-kho tɕe, tɕe na-sɯ-rla ndɤre, ɯ-pi ni na-sɯ-lɤt ndɤre, lɤ-anɯri-nɯ ɲɯ-nu,
D 130 给了赎金，把两个哥哥放了，就一起回去了，

A 131 tɕe ma "tʂu kɯ-wxti ma-lɤ-tɯ-ɬoʁ ta-tɯt-a ri, mɯ́j-tɯ-khɯ ŋu tɕe,
D 131 （狐狸说）：“我本来叫你不要走大路，你不肯（听），

A 132 tɕe, nɤ-pi ni tɤ-tɯ-βri-t ŋu tɕe, tɕe a-lo tɕe,
D 132 你掩护了两个哥哥，但是在上去的路上，

A 133 nɤ-pi ni kɯ nɯna-j nɤ nɯna-j ʑo kɤ-tɯ-pa-ndʑi ri,
D 133 你的两个哥哥会说“我们休息一下，休息一下”，

A 134 maka ʑo kɤ-z-nɯna a-mɤ-tɤ-tɯ-khɯ ma, maka ɯntɕe kɯ-ŋu tu-tɯ-ste maʁ" ti ɲɯ-ŋu,
D 134 你千万不要答应让你休息，不然你就不会做出好事来”

A 135 "ɣa" ti-nɯ ndɤre, nɤki iɕqha nɯnɯ, lɤ-ari-nɯ ɲɯ-ŋu, tɕendɤre tʂu tɕe,
D 135 他答应了“，就走了。在路上，

A 136 "a-ʁi tɕiʑo ndɤre tɤ-ʁndɯ cho kɯ rcanɯ tɕi-rca ci ɲɤ-me ʑo tɕe
D 136 （两个哥哥说）：“弟弟，我们俩又挨打，又受了折磨，现在简直是无从说起，

A 137 nɯna-j ɯ́-jɤɣ" to-ti-nɯ ri, mɯ-to-khɯ ntsɯ ɲɯ-ŋu.
D 137 能否休息一下”，（说了几遍）他都没有同意，

A 138 tɕendɤre kɯ-maqhu tɕe, "nɯna-j ɯ́-jɤɣ" ntsɯ tu-ti-ndʑi pjɤ-ɕti tɕe,
D 138 最后，他们俩一直不停地要求休息，

A 139 nɯ fse ʑo ta-nɯna-nɯ ɲɯ-ŋu, ta-nɯna-nɯ ʑo ndɤre,
D 139 他们还是（不顾一切）地休息了，一休息，

A 140 <dong-dong> kɯ-mbɯ-mbro ʑo ci pɯ-tu nɤ, nɯ ɯ-ŋgu ʑo,
D 140 那里有一口很高的洞子，

A 141 ndʑi-ʁi pa-ɣɤrɤt-ndʑi, tɕe tɕheme nɯ kɯ-jŋu ku-xtɯ-wxti ʑo pa-sɯ-ta-ndʑi nɤ,
D 141 他们就把弟弟扔进去了，逼那个女子发了重誓，

A 142 tɕendɤre, ʑɤni pɯ-kɯ-cha ɯ-taʁ na-sɯ-ta-ndʑi ndɤre, lɤ-ari-ndʑi ndɤre,
D 142 他把功劳归功于自己，就上去了，

A 143 ndʑi-wa phe zɯ a-ʁi nɯ ra kɯ-fse ci tɕe,
D 143 他们对父亲说：“弟弟是那样的，

A 144 "kɯ-ŋu mɯ́j-nɤme cho tɕe, tɤ-te, tɕheme kɯ-mpɕɤr ɯ-qhu jɤ-anɯri ɕti ma,
D 144 弟弟根本不干好事，他跟着漂亮的女人走了

A 145 nɯ ra βdaʁ mɯ́j-βze" ti-ndʑi ɲɯ-ŋu,
D 145 根本不管那些事（任务）”

A 146 tɕendɤre tɤ-wa nɯ kɯ "tɤ-zraʁ" ta-tɯt ndɤre,
D 146 父亲说：“真丢脸”，

A 147 kha ɯ-pɕi nɯ ʁmaʁ χsɯ-tɤ-xɯr pa-sɯ-lɤt ma
D 147 他就在家外面布置了三圈军人，

A 148 "tha a-mɤ-jɤ-nɯɣi ma, mɲika" na-sɯso
D 148 （国王）想：“如果他回来了的话，就丢尽了我们的脸”

A 149 tɕendɤre ɯʑo nɯ <dong-dong> ŋgɯ tɕu pɯ-rɤʑi ndɤre, qachɣa nɯ jɤ-ɣe ɲɯ-ŋu.
D 149 弟弟在洞子时，狐狸又来了。


A 150 ""ma-tɤ-nɯna" ra ntsɯ tɤ-tɯt-a ŋu ri, mɯ́j-tɯ-khɯ,
D 150 “我叫你不要休息，但是米没有听，

A 151 pjɯ-tɯ-z-nɯɕqhɯɕqhe ʁɟa ʑo" ti nɤ,
D 151 你总是对着干”

A 152 ɯ-jme pa-ɕɯɴqoʁ nɤ, tɤ́-wɣ-rɤɕi ɲɯ-ŋu. tɕendɤre tɤ́-wɣ-rɤɕi ndɤre,
D 152 （狐狸）把尾巴伸进（洞子），把弟弟拉上来了，

A 153 tɕendɤre "nɯɕe-a" to-ti ri, "ki kɯ-fse ju-tɯ-nɯɕe mɤ-khɯ ma
D 153 弟弟说“我要回去”，但是狐狸说：“你不能就这样回去，

A 154 nɤ-wa kɯ nɤʑo nɯɣi kɤ-sɯso kɯ kha rkɯ ʁmaʁ χsɯ-tɤ-xɯr pa-sɯ-lɤt ɕti tɕe,
D 154 因为你父亲怕你回来，已经在家外布置了三圈军人（防卫）

A 155 ki kɯ-fse kɤ-nɯɕe mɤ-khɯ" ri,
D 155 不能这样回去”。

A 156 tɯrsa ɯ-rkɯ χpɯn-ŋga thamtɕɤt a-ɕ-tɤ-tɯ-wum tɕe, artɕɯwa a-tɤ-tɯ-nɯɕpɯz tɕe,
D 156 你到坟场边去收集那些和尚的衣服，你就装扮成乞丐，

A 157 tɕendɤre, nɤki, a-lɤ-tɯ-ɕe tɕe, tɕe, kha kɤ-mto lɤ-tɯ-nɯɬoʁ tɕe,
D 157 你就往上游去，走到看得见你家的地方，

A 158 "qhihihi" ci a-tɤ-tɯ-ti qhe, tɕe nɯ ma,
D 158 就吼一声，（不用作）其他的，

A 159 tɕe ʁmaʁ ra kɯ {nɤ-kɯ-nɯqɤtʂɤtshi} (nɤ-kɯ-nɯtʂɤqɤtshi) kɯ-tu me" ti ɲɯ-ŋu.
D 159 那些军人就不会挡你的路“

A 160 tɕendɤre "ɣa", ti ndɤre, lɤ-ari ndɤre, nɤki, tɯrsa rkɯ χpɯn-ŋga thamtɕɤt ta-nɯ-ndo ndɤre, nɤki,
D 160 他答应了一声，上去了就拿了坟场边的所有和尚衣服，

A 161 tɕe, kha kɤ-mto lɤ-nɯɬoʁ ndɤre, "qhihihi" ci ta-tɯt ɲɯ-ŋu,
D 161 走到看得见家的地方，他吼了一声，

A 162 tɕendɤre ki nɯ ra lɤ-azɣɯt-nɯ ɕaŋpɕi tɕe,
D 162 自从（那两个哥哥）到了家以后，

A 163 tɕheme nɯ tɯ-ɣjɤn ci kɯnɤ nɯ-nɤre kɤ-mtshɤm pɯ-me,
D 163 从没听见过女子笑一声，

A 164 pɣɤtɕɯ rcanɯ ɯ-loʁ ŋgɯ ntsɯ ʁɟa-ʁɟa ʑo ku-nɯ-rŋgɯ pɯ-ŋu ma nɯ ma kɯ-fse pɯ-me,
D 164 小鸟也一直睡在窝里，没有什么其它动静，

A 165 mbro rcanɯ tɯ-ɣjɤn ci nɯ nɯ-ntshɤr pɯ-me ɲɯ-ŋu,
D 165 马也从没有嘶叫过一声，

A 166 kha kɤ-mto lɤ-nɯ-ɬoʁ ʑo ndɤre "qhihihi" ci ɯ-xɕɤt kɯ-tɯ-tu ta-tɯt nɤ,
D 166 走了看得见家的地方，就用劲全力地吼了一声，

A 167 tɕheme nɯ kɯnɤ nɯ-nɤre ɲɯ-ŋu,
D 167 那个女子就笑了一声，

A 168 pɣɤtɕɯ nɯ ɯ-loʁ ŋgɯ stɤj ʑo tɤ-nɯɬoʁ ndɤre, tɤ-ɣɤcɤtcɤt ʑo tɤ-mbri ɲɯ-ŋu,
D 168 小鸟也从窝里一下子跳出来了，欢快地叫了起来，

A 169 mbro rcanɯ ɯ-xɕɤt kɯ-tɯ-tu ʑo nɯ-ntshɤr ɲɯ-nu,
D 169 那匹马也使劲地嘶叫了一声，

A 170 tɕendɤre tɤ-wa nɯ kɯ "a! nɯ artɕɯwa nɯ mɤ-kɯ-naχtɕɯɣ ci ɲɯ-ŋu tɕe,
D 170 父亲说：“啊，那个乞丐非同一般，

A 171 nɤki iɕqha nɯnɯ, "a-tɤ-ɣi ɲɯ-ra" ti ɲɯ-ŋu, khapa ndɤre, nɤki,
D 171 应该请上来”。（弟弟到了）楼下，

A 172 tɤ-wa nɯ kɯ kɯm ɯ-ku chɯ-tsɯm pɯ-ŋu ri nɤki, pjɯ-ru nɤ ɯ-tɕɯ pɯ-ŋu ɲɯ-ŋu,
D 172 父亲把头探出门外往下看，发现是他的儿子，

A 173 "nɤʑo mɲika, nɤʑo, nɤki, jɤ-nɯɕe ma tɤ-te mɲika tɕe mɤ-jɤɣ" ti ɲɯ-ŋu,
D 173 “你真丢脸，你走开，你丢脸，你非走不可”，

A 174 tɕeri "a-wa tɯ-rju χsɯ-ŋka tu-ti-a ɯ-j-átsɯtsu" ti ɲɯ-ŋu,
D 174 但是弟弟说：“父亲，我来不来得及讲三句话？”

A 175 tɕendɤre "nɯ ra pɯ-fse, nɯ ra pɯ-raŋ tɕe, tɕe núndʐa kɯ,
D 175 发生了那些事情，（把事情的经过说明给他父亲听），所以  

A 176 a-pi ni kɯ nɯ ra tɤ́-wɣ-stu-a-ndʑi ndʐa ɕti ma,
D 176 我的两个哥哥把我弄成这个样子的，

A 177 pɯ-kɯ-cha nɯ aʑo ɕti-a" ti ɲɯ-ŋu,
D 177 其实有功劳的是我”

A 178 tɕendɤre ci nɯ ni, tɤ-wa nɯ kɯ ɯ-pi nɯ ndʑi-pɕi srɯn ta-sɯ-mar ndɤ,
D 178 父亲让别人在两个哥哥的身上贴了棉花，

A 179 ɯ-pɕi nɤ <you> ta-mar ndɤre, tɤ-te tɯ-kri ta-mar ndɤre,
D 179 在外面涂了油，

A 180 sɯpa, sɯphɣo ɯ-taʁ pɯ́-wɣ-ta ndɤre, pɯ́-wɣ-ta-ndʑi ndɤre,
D 180 把他们放在柴堆上，

A 181 ndʑi-pa smi ta-βlɯ-nɯ ndɤre, tɤ-pi ʁnaʁna ʑo pɯ́-wɣ-sat-ndʑi ɲɯ-ŋu.
D 181 下面烧了火，把两个都弄死，

A 182 tɕendɤre ci nɯ ra nɯ-tɯ-scit, tɕheme nɯ ɯ-tɯ-mpɕɤr,
D 182 （弟弟他们）很幸福，那女子很漂亮，

A 183 nɯ pɣɤtɕɯ ɯ-tɯ-dɤn,  nɯ mbro ɯ-tɯ-dɤn, pɯ-saχaʁ ʑo nɯ,
D 183 小鸟很多，马很多，

A 184 tɤ-wa nɯ kɯ nɯ ɯ-sci, ɯ-sci rɟɤlpu la-ta ɲɯ-ŋu,
D 184 父亲让小儿子坐上自己的王位，

A 185 tɕendɤre ta-pupu-nɯ ʑo ndɤre, qachɣa nɯ jɤ-ɣe ɲɯ-ŋu,
D 185 正当他们发达起来的时候，狐狸就来了，

A 186 tɕe tɤ-tɕɯ nɯ ɯ-ɕki "a-tʂɯnlɤn kɤ-fsɯɣ tɤ-mda" ti ɲɯ-ŋu
D 186 它对王子说：“该报答我时间到了”

A 187 tɕendɤre "nɤʑo [nɤ] tɕhi ra tu-tɯ-ti ʑo ste-a" ti ɲɯ-ŋu,
D 187 王子说：“你说要什么我就做什么”

A 188 tɕendɤre "a-mɤlɤjaʁ kɯβde ki pɯ-phɯt ra" ti ɲɯ-ŋu,
D 188 狐狸说：“要你把我的四肢砍掉”

A 189 tɕeri tɤ-tɕɯ nɯ kɯ "wortɕhi wojɤr ʑo nɯsthɯci ʑo nɤ-tʂɯn wxti tɕe,
D 189 但是王子说：“求求你，你对我有那么大的恩情，

A 190 aʑo nɤ-mɤlɤjaʁ kɤ-phɯt mɤ-cha-a" ti ɲɯ-ŋu, tɕeri mɯ-tɤ-khɯ ndɤre,
D 190 我不忍心砍掉的四肢”，但（狐狸）却不同意，

A 191 "a-tʂɯnlɤn ɲɯ-nɯ-fsɯɣ-a ɯ-ɲɯ-tɯ-sɯsɤm nɤ, nɯ tɤ-ste" ti ɲɯ-ŋu,
D 191 “如果你想报恩就这样做”，

A 192 tɕe mɤlɤjaʁ nɯ pa-phɯt-nɯ ɲɯ-ŋu,
D 192 他们这样把它的四肢砍掉了，

A 193 tɕe ʁʑɯnɯ ci rcanɯ kɯ-wxtɯ-wxti ʑo nɯ-a-βzu ɲɯ-ŋu.
D 193 它就变成了一个格子高大的青年，

A 194 tɕendɤre kɤ-ndʑɯxtɤɣ ʑo kɯ-fse nɯnɯ, thɯ-nɯ-rɤʑi-ndʑi ndɤre,
D 194 他们俩象兄弟一样相处下去

A 195 ɯʑo kɯ rɟɤlpu ɯ-ma tu-nɤme, ci nɯ kɯ ɯ-xtɤɣ kɯ-fse nɯ, qachɣa kɯ tú-wɣ-qurɣa,
D 195 一个施行国王的职责，另一个，那只狐狸，象兄弟一样就辅佐他，

A 196 tɕe tɯ-rma tɯ-βlɯ tha-nɯ-sɤɲcɯɲcɤt-nɯ kɤ-ti ɲɯ-ŋu.
D 196 他们日子过得很兴旺。