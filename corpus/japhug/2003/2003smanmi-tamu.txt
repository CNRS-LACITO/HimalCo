ndzaʁlaŋ ʑɯŋkhɤm nɯ-rɟɤlpu ci pjɤ-tu,
\t 
tɕendɤre nɤki, βdaʁmu nɯ kɯ "aʑo kɯ-nɯzgomdʑo ɕe-a ra" to-ti,
\t 
tɕendɤre rɟɤlpu kɯ "nɤ-rzɤz tɕhi ra?" to-ti ri,
"a-tɕheme ci a-mtso ɯ-kɯ-fkur ci ma kɯ-ra me" to-ti,
\t 一个女佣人给我背馍馍，其他什么也不要
tɕendɤre, to-ɕe-ndʑi qhe, tɕe tu qhe, nɤki, pjɤ-ɣɯtshɤdɯɣ qhe,
\t 
ŋgɤm ɯ-qa lo-nɯna-ndʑi, tɕe nɤki, rɟɤnpanma ra kɯ srɯnmɯ ci ko-ɕlɯɣ-nɯ tɕe,
\t 
tɕe srɯnmɯ nɯ kɯ nɯ lɤ-kɯ-nɯna nɯ pjɤ-mto tɕe,
\t 妖精看见了两个休息的人
tɕe khruwu phaʁgot ɲɤ-ʑɣɤsprɯt tɕe, qha ŋgɤm nɯnɯ ko-sloʁ tɕe,
\t 
tɕe qha kɤndʑɯ-tɕheme nɯ pjɤ-sɯ-ɲcɤr, 
\t 
tɕendɤre nɯ srɯnmɯ nɯ kɯ rɟɤlpu kha ɯ-pa zɯ
\t 
"aʑo", [nɤki iɕqha nɯ, tɕhi tu-kɯ-ti ŋu nɤri?]
\t 
"nɯnɯ, aʑo nɯnɯ kɯ-pe ŋu-a" to-ti, tɕendɤre rɟɤlpu khapa jo-ɕe tɕe,
\t 
tɕe rɟɤlpu kɯ nɯnɯ ɯ-rʑaβ ko-nɯ-sɯ-βzu,
\t 
tɕeri kɯ-mɤku pɯ-kɯ-si nɯ cho ndʑi-rɟit nɯ rɟɤlui-pjaŋtɕhɯβ-soχpa pjɤ-rmi,
\t 
tɕendɤre nɤki, qha srɯnmɯ nɯ kɯ rɟɤlui-pjaŋtɕhɯβ-soχpaʁ nɯ [pjɤ-] pjɤ-nɤʁdɤz ma
\t 
nɯ ɬarɯɣ pjɤ-ɕti, tɕe ɯʑo srɯnmɯ pjɤ-ɕti tɕe, tɕendɤre pjɤ-naʁdɤz tɕe,
\t 
tɕe [rɟɤl...] nɤki, kɯ-ngo to-nɯɕpɯz tɕe, tɕe "nɤ-rpi nɯsthɯci ʑo ɲɯ-sɯ-βzi-a,
\t 我让人家为你念那么多经都没有效果
kɯ-phɤn maŋe tɕe, tɕhi tú-wɣ-nɤma phɤn" to-ti ri,
\t 
"nɯ ʁo kɯ-phɤn ci tu ri, nɯ aʑo a-rqo mɤ-ɬoʁ ma
\t 
nɤki, ji-tɕɯ ɕti tɕe, ji-tɕɯ kɯ-wxti ɕti tɕe,
\t 
tɕe aʑo nɯ a-rqo mɯ-ɬoʁ ri, nɤki, smɤnmi-mitoʁ-kuɕana ɕ-ku-nɤʁdɤn tɕe,
\t 
tɕetha aʑo a-kɯ-mŋɤm phɤn ɕti" to-ti,
\t 
"tɕendɤre a-tɕɯ nɤ-ɬaʁ kɯ nɯ ɲɯ-ti tɕe, ɕ-ku-tɯ-nɤʁdɤn ɯ-tɯ-cha" to-ti ri,
\t 
"a! mɤ-kɤ-cha ʁo me ri, maka ki a-ɬaʁ ki kɯ-ŋu maʁ ri,
\t 
mɤ-tɯ-khɯ tɕe, tɕe ɲɯ-ɕe-a ri, a-mbro nɯnɯ nɤki, [rta-mtɕhoʁ-rɯ... maʁ-kɯ]
\t 
nɤrwɯ-rɯnbotɕhi ra, tɕe nɯ tu-ndam-a ra" to-ti.
\t 
tɕendɤre nɤrwɯ-rɯnbotɕhi nɯ to-rku-nɯ qhe, tɕe ɲɤ-ɕe tɕe, tɕɤndi tɕe,
\t 
qapri kɯ-wɣrum ci pjɤ-tu, kɯ-ɲaʁ ci pjɤ-tu tɕe,
\t 
kɯ-ɲaʁ nɯ kɯ kɯ-wɣrum ɯ-qiɯ chɤ-mqlaʁ,
\t 
[ku-ɣru...] kɯ-ɲaʁ {kɯ-wɣrum} nɯ kɯ kɯ-wɣrum /kɯ-ɲaʁ/ ɯ-qiɯ chɤ-mqlaʁ,
\t 
tɕe nɯ pjɤ-rɤʑi-ndʑi tɕe, tɕe ɯ-mbro kɯ qapri tɯ-rdoʁ nɯ pjɤ-z-rɤtɕaʁ tɕe,
\t 
tɤte kɯ-wɣrum nɯ lo-sɯ-qioʁ, [kɯ-ɲaʁ nɯ] kɯ-wɣrum nɯ pjɤ-z-rɤtɕaʁ tɕe,
\t 
kɯ-ɲaʁ nɯ lo-sɯ-qioʁ, tɕe lɤ-ari tɕe ɯ-ndɤcu zɯ,
\t 
rɟɤtpu ɯ-ku tɤ-kɯ-ɣrum zɯŋ-zɯŋ ci kɯ "a! ndzaʁlaŋ tɯrme, ŋotɕu tɯ-ɕe kɯ-ma?"
\t 头发全白了
"jisŋi qhlɯ ʁdɯxpa-naχpu ɯ-tɕɯ cho aʑo a-tɕɯ ni tu-onɯmqaj-ndʑi pɯ-ŋu tɕe,
\t 
a-tɕɯ sroʁ kɤ-tɯ-ri tɕe, a-me, a-me ta-mbi ra" to-ti,
\t 
tɕe [ɲo-ɕe tɕe], tɕe a-ndi smɤnmi-mitoʁ-kuɕana ɕɯ-nɤʁdan-a ra tɕe,
\t 
ɲɯ-ɕe-a tɕe, kɤ-ɣi-a tɕe a-pɯ-ŋu" to-ti, tɕe ɲo-ɕe tɕe, nɤki,
\t 
ɯ-ndɤcu zɯ li nɤki, ɯ-ku li to-kɯ-ɣrum ci pjɤ-rɤʑi tɕe,
\t 
"ndʐɯnbu tɯrme, qhlɯ ʁdɯxpa [naq...] kɤrpu ɯ-tɕɯ cho aʑo a-tɕɯ ni to-nɯmqaj-ndʑi pɯ-ŋu tɕe,
\t 
a-tɕɯ ɯ-sroʁ ku-tɯ-ri tɕe, a-me ta-mbi ra" to-ti,
\t 
tɕeri "o! nɯ ra fse tɕe, ɲɯ-ɕe-a, kɤ-nɯɣi-a tɕe a-pɯ-ŋu" to-ti,
\t 
tɕe ɲɤ-ɕe tɕe, tɕe tɕɤndi tɕe, zdɯxparatsa tu-kɤ-ti nɯ,
\t 
ɯ-ku kɯ-ngɯt kɯ-tu nɯ kɯ tʂu ku-ndɤm pjɤ-nu,
\t 
ɯ-kɤcu χpaχtshɤt ci nɯ-ari-nɯ tɕe, nɯ-rla chɯ-mqlaʁ,
\t 走到离一定距离的时候，他就会把你灵魂吞掉
ɯ-phe nɯ-azɣɯt-nɯ tɕe, ʑara chɯ-mqlaʁ pjɤ-ŋgrɤl ri,
\t 
ɯ-phe ɕlaʁ mɯ-nɯ-azɣɯt-nɯ mɤɕtʂa mɯ-pjɤ-mto,
\t 格萨尔到他身边之前，妖精没有看到他
"o! ndzaʁlaŋ tɯrme, ŋoj tɯ-ɕe? a-kɯ zɯ χpaχtshɤt ci nɯ-azɣɯt-nɯ tɕe,
\t 
nɯ-rla chɯ-mqlaʁ-a, a-phe nɯ-azɣɯt-nɯ tɕe, ʑara chɯ-mqlaʁ-a-nɯ pɯ-ɕti,
\t 
nɤʑo a-phe mɯ-nɯ-tɯ-zɣɯt-nɯ mɤɕtʂa nɯ mɯ-pjɤ-ta-mto, ŋoj tɯ-ɕe" to-ti ri,
\t 
"o! nɯ ra ɲɯ-fse, nɯ ra [ɲɯ-ra...] ɲɯ-raŋ tɕe,
\t 
tɤ-ɬaʁ mɤ-kɯ-sna kɯ, tɕe smɤnmi-mitoʁ-kuɕana ɕɯ-nɤʁdan-a kɯ-ra ŋu tɕe,
\t 
tɕe nɯ tɕu ɕe-a ŋu" to-ti.
\t 
"a! jinde kɤndʑɯɣɯfsu nɯ-pa-tɕi, tɕe nɤʑo nɤ-mbro nɯ tɕhi ŋu" to-ti ri,
\t 
"aʑo a-mbro nɤrwɯ-rɯnbotɕhi ŋu, tɯ-sŋi χpaχtshɤt ci ɲɯ́-wɣ-tsɯm-a cha" to-ti,
\t 他一天能把我带到一个由旬那么长的路程
"o! nɤʑɯɣ nɤrwɯ-rɯnbotɕhi ɲɯ-ŋu, aʑɯɣ rtamtɕhoʁ-rɯnbotɕhi ŋu,
\t 
tɕe nɯnɯ ɲɯ-ta-ɕɯrŋo tɕe, nɯnɯ tɯ-ndɤm tɕe,
\t 
tɯ-sŋi χpaχtshɤt kɯ-ngɯt ɲɯ-tɯ́-wɣ-tsɯm cha, tɕe ɲɯ-ɕe-ndʑi tɕe, nɤki,
\t 
tɕɤndi sqaβde sqamŋu nɯ, srɯnbu srɯnmɯ ra ku-rɯsɲaŋne-nɯ ŋu tɕe,
\t 
nɯ tɕu ʑo a-nɯ-tɯ-zɣɯ́t-ndʑi ra ma nɯmáʁnɯ mɤ-tɯ-thɤ́r-ndʑi,
\t 
tɕendɤre lu-ɕe-ndʑi tɕe, nɯ-ta-rmbát-ndʑi tɕe, nɤ-mbrojme zɯ phuɲi a-kɤ-tɯ-βraʁ,
\t 
nɤʑo tɤ-muj sthɯci a-tɤ-tɯ-ʑɣɤ-ɣɤ-ʑo, nɤ-mbro qale sthɯci a-nɯ-ʑɣɤ-ɣɤ-mbjom,
nɯ tɯ-nɯɬóʁ-ndʑi tɕe, phuɲi nɯ tʂaqhu rŋgɯ taʁ a-ʑ-lɤ-sɯ-rpe ra" nɯ ra to-ti,
\t 你要让马把尾巴上的树芽在路上游的石包上碰一下
tɕe "ɣa" to-ti, tɕendɤre "ɣa" to-ti qhe ɲɤ-ɕe-ndʑi,
tɕe tɯ-sŋi χpaχtshɤt kɯngɯt nɯnɯ rʑaʁ-tɕhɤt tɕhi na-nɯ-βzu mɤ-xsi ma
tɕe ɲɯ́-wɣ-tsɯm pjɤ-ŋu tɕe, tɕe ɲɤ-ɕe-ndʑi, tɕe phuɲi ko-βraʁ tɕe,
\t 
rŋgɯ nɯ, a-lo nɯ chɯ-nɯmdar, a-thi nɯ lu-nɯmdar tɕe,
\t 
ɯ-thɤβ nɯ-azɣɯt tɕe, ɲɯ-tɕɣaʁ pjɤ-ŋu,
\t 
tɕendɤre qhánɯ, phuɲi nɯ tʂaqhu rŋgɯ taʁ lo-sɯ-rpu tɕe,
\t 
nɯ ɯʑo tɤ-muj sthɯci to-ʑɣɤ-ɣɤ-ʑo tɕe ɲo-nɯ-ɬóʁ-ndʑi,
tɕendɤre a-lo nɯ chɯ-nɯmdar, a-thi nɯ lu-nɯmdar tɕe, nini pjɤ-ndʐáβ-ndʑi,
βdiwa ci ɲɤ-fkót-ndʑi, tɕe ɲo-ɕe-ndʑi tɕe, srɯnbu srɯnmɯ ra pjɤ-rɯsɲaŋne-nɯ tɕe,
\t 给那个地方的人带来了平安
nɯ-ndzɣi ra ɲɯ-sɤrchɯrchɯ́ɣ-nɯ ʑo tu-ti pjɤ-ŋu ma
\t 他们獠牙互相撞得响
tɕendɤre to-ɕe-ndʑi tɕe, smɤnmi-mitoʁ-kuɕana cho pjɤ-kɤ-rɯsɯmtsɯmtso-ndʑi-ci tɕe,
\t 
"a-ki ɕ-pɯ-sɤŋo ma "ndzaʁlaŋ tɯrme jo-ɣi, ɲo-ɣi,
\t 那个人来了
smi kɤ-kɯ-nɯχtɕɤn ŋgɯ ɕɯ-βde-j ra" ɲɯ-ti-nɯ kɯ-fse tɕe, ɯ-ɲɯ́-ŋu ɕ-pɯ-sɤŋo" to-ti ri,
\t 要把他扔到神经病的火里去
tɕe ɕ-pjɤ-sɤŋo ri pjɤ-ŋu, tɕe "ɲɯ-ŋu" to-ti,
\t 
"o! kɯki tɤ-ndɤm, srɯnloʁ ci ɲɤ-kho tɕe, kɯki tɤ-ndɤm tɕetha
\t 
nɤ-kɯ-ndza jɤ-ɣe tɕe, nɯ a-kɤ-tɯ-ɕthɯz qhe ɲɯ-ɕti" to-ti qhe,
\t 
ɲo-ɕe qhe, tɕendɤre smi kɤ-kɯ-nɯχtɕɤn ɣɯ [ɯ-ŋgɯ] ɯ-rkɯ zɯ jɤ-azɣɯt qhe,
\t 
ɲɤ́-wɣ-βde ɕti matɕi ʑara kɯ́nɤ pjɤ-mu-nɯ ɕti qhe,
\t 把他放到那里不管
tɕe srɯnloʁ nɯ ko-ɕthɯz qhe, khɯna ci jo-nɯɬoʁ ri,
\t 
nɯ kɯ pɕaʁ to-βzu tɕe jo-nɯɕe, tɕe jo-zɣɯt tɕe,
\t 
li pjɤ-kɤ-rɯsɯmtsɯmtso-ndʑi tɕe, "a-ki ɕ-pɯ-sɤŋo ma
\t 
ndzaʁlaŋ tɯrme jo-nɯzɣɯt ɕti tɕe,
\t 
si kɤ-kɯ-nɤχtɕɤn ɯ-ŋgɯ ɕi-βde-j ra" to-ti-nɯ ɲɯ-ŋu kɯ-fse tɕe, ɯ-ɲɯ́-ŋu kɯ?,
\t 
ɕ-pɯ-sɤŋo" to-ti qhe, ɕ-pjɤ-sɤŋo.
\t 
pjɤ-ŋu qhe tɕe, tɕe "ki a-kɤ-tɯ-ɕthɯz qhe nɯ-ɕti" to-ti qhe,
\t 你把这个往他方向对准，就好了
tɯ-xtɕɤr ci ɲo-kho qhe, tɕe li jo-tsɯm tɕe,
\t 
tɕe nɯ tɕu spjaŋkɯ kɯ-fse ci jo-nɯɬoʁ tɕe,
\t 
tɕe li iɕqhánɯ ko-ɕthɯz qhe, nɯnɯ kɯ pɕaʁ ci to-βzu qhe jo-nɯɕe
\t 
tɕendɤre, li jo-zɣɯt qhe, li [pjɤ...] pjɤ-rɯkhɤcɤ́l-ndʑi ɕti qhe,
\t 
"ndzaʁlaŋ tɯrme, li jo-zɣɯt ɕti tɕe, nɤki, ɯ-fso tɕe,
\t 
rtsɯɕaŋlaŋmtɕɤt thamtɕɤt ɯ-kɤlɤjme pjɯ́-wɣ-ɕthɯz, tɯ-ci thamtɕɤt tɤ-se sɤpa-j tɕe,
\t 
fso tɕe, nɤki, "sɤtɕha sɯ-ɤpɣaʁsci-j ɲɯ-ŋu" ɲɯ-ti-nɯ kɯ-fse tɕe,
\t 
ɕ-pɯ-sɤŋo ɯ-ɲɯ́-ŋu kɯ" ɕ-pjɤ-sɤŋo ri pjɤ-ŋu,
\t 
tɕe "ɲɯ-ŋu" to-ti qhe, tɕe "maʁdɯɣ tɕe, nɤʑo fso tɕe tɯ-mɯ ɯ-taʁ kɤ-ɕe"
\t 明天你在天的上面过去
[nɯnɯ ra ɯ-rmi ɣɤʑu nɤri] "aʑo sɤtɕha ɯ-pa ku-ɕe-a qhe,
\t 
aʑo a-kɯ-ɕaβ /tɤr.../ tɤ-rɤŋgat-nɯ tɕe, nɤʑo kɯ sŋaʁ kɯmtɕhoχsɯm a-nɯ-tɯ-ɕthɯz,
\t 
tɕe iɕqha nɯ, a-tu tɯ-mɯ taʁ zɯ, aʑo ku-ɕe-a ŋu tɕe,
\t 
nɯ a-kɯ-ɕaβ tɤ-rɤŋgat-nɯ tɕe, li ʁe kɯmtɕhoχsɯm aʑo kɯ ɲɯ-ɕthɯz-a" tɕe,
\t 
tɕe mɤ-ʁdɯɣ" to-ti qhe, tɕendɤre ɯ-fso tɕe, to-rɤŋgat-ndʑi ma /tɤ.../
\t 
tɯ-ci thamtɕɤt tɤ-se ɲɤ-sɤpa-nɯ, rtsɯɕaŋlaŋmtɕɤt thamtɕɤt ɯ-kɤlɤjme pjɤ-ɕthɯz(-nɯ),
\t 
tɕe sɤtɕha sɯ-ɤpɣaʁsci-nɯ pjɤ-ŋu ri, tɯrme tɯ-rdoʁ ɯ-ndʐa nɯ ʑo to-stu-nɯ ɕti ri,
\t 为了一个人他们都这样做了
tɕendɤre nɤki, rɟɤlui-pjaŋtɕhɯβ-soχpaʁ ɯ-kɯ-ɕaβ tɤ-rɤŋgat-nɯ qhe,
\t 
smɤnmi-mitoʁ-kuɕana kɯ nɯ kɯ-fse ɲɤ-ɕthɯz,
\t 
smɤnmi-mitoʁ-kuɕana ɯ-kɯ-ɕaβ tɤ-rɤŋgat-nɯ qhe,
\t 
rɟɤlui pjaŋtɕhɯβ soχpaʁ kɯ nɯ kɯ-fse pjɤ-ɕthɯz.
\t 
tɕe zgo χsɯm, zgoco χsɯm ntsɯ ɲɤ-sɤpa-nɯ, tɕe ʑorzɯr tɕe ko-nɯɬoʁ-ndʑi tɕe,
\t 
tɕe "a-kɯ tɕe, nɯ ra kɯ-fse ci tɕe, nɯ-me ɲɯ́-wɣ-mbi-a-nɯ ŋu" tɕe to-ti ri,
\t 王子
"o! nɯ ra ɕ-kɤ-ru jɤɣ ma mɤ-kɤ-tsɯ-tsu me" to-ti qhe,
\t 神仙：你去看就行了，没什么来不及的
tɕendɤre qhlɯ ʁdɯxpa-naχpu ɯ-me ɯ-kɯ-ru pjɤ-ɕe qhe, wuma ʑo tó-wɣ-raχtɕɤz,
\t 
tɕe qhlɯ ʁdɯxpa naχpu ra kɯ /ɯ-me/ nɯ-me ɣɯ ɯ-rzɯz nɯ, nɤki, 
\t 
cɯŋglɯɣ χsɯ-ldʑa, phuɲi tɯ-spra to-rku-nɯ, tɕe nɯ-rzɯz pjɤ-ŋu,
\t 
tɕe ko-ɣi-nɯ qhe, qhlɯ  ʁdɯxpa /naʁ/ kɤrpu ɣɯ ɯ-me ɯ-kɯ-ru pjɤ-ɕe tɕe,
\t 
nɯ tɕu tɕe, nɤki, nɯ tɕu tɕe tɤ-muj tɯ-tɕhaʁ tɕe,
\t 
nɯ iɕqha nɯ, phuɲi nɯ nɯtɕu pjɤ-ɕti ma, tɕe nɯnɯ ra rzɯz to-rku-nɯ qhe,
\t 
tɕe ʁdɯxpa-naχpu ɣɯ ɯ-me ɣɯ nɯ, tɯ-ci tɯ-tɤ-ste, tɤ-rcoʁ sɯ-rna ci to-rku-nɯ,
\t 
tɕendɤre ko-ɣi-nɯ tɕe, tɕe kha mɯ-to-ɕe-nɯ kɯ ɯ-lɤcu zɯ pjɤ-rɤzgɤr-nɯ tɕe,
\t 没有在王子的家里去，在上面搭了个帐篷，
pjɤ-rɤʑi, a-ɬaʁ ɯ-ɕki zɯ "ɯ-ɲɯ-mna ma qhlɯ ʁdɯxpa /maʁ kɯ/,
\t 
smɤnmimitoʁkuɕana mɤ-ra ma ʁjaŋɕana, ʁjaŋɕana mɤ-ra ma χsɯmɕana nɯ ɕ-kɤ-nɤʁdan-a,
\t 
ɯ-ɲɯ́-tɯ-mna" ɕ-tɤ-ti-nɯ ra" to-ti qhe, nɯra ɕ-to-ti-nɯ,
\t 给用人说
tɕeri "a! khatʂu, ɯ-pɯ-ɴqa-nɯ, ri tɕe ʁo ɲɯ-mna-a tsa  ɕti ri, [ri]
\t 
rdɤstaʁ tɯ-ldʑa, nɤki, tɯ-rdoʁ kɯ-ŋu kɯ ɣɟɯ χsɯ-ldʑa rɟɤlsa ɯ-ʁɤri kutɕu a-pɯ-tu,
\t faire trois tours avec une seule pierre (monolithe) (=tú-wɣ-sɯβzu)
tɕe kɯ-mna, nɯ kɯ-pe ɲɯ-fse" to-ti,
\t 
tɕe jɤ-ari qhe, "nɯ ɲɯ-ti" to-ti, tɕe iɕqha, dɯxpa...
\t 传话的那个用人给他们说：
#ɣɟɯ tɯ-ldʑa nɯtɕu tɕe rdɤstaʁ tɯ-rdoʁ kɯ tu-kɤ-sɯ-βzu
\t 
aja, tɕendɤre, nɯnɯ to-ti qhe tɕendɤre,
\t 
qhlɯ ʁdɯxpa naχpu ɣɯ ɯ-me kɯ ki cɯŋglɯɣ χsɯ-ldʑa ki, nɤki, 
\t 
"kha ɯ-ʁɤri nɯ tɕu ɯ-fkrɤm a-kɤ-tɯ-ɣɤβdi tɕe, ɕ-pɯ-sɤtse" to-ti qhe,
\t 
chɤ-tsɯm qhe ɕ-pjɤ-sɤtsa, tɕe ɯ-fsosoz qhe, rɟɤlsa ɯ-ʁɤri ʑo kɯ-nɯɬoʁ,
\t 王子拿下去了就插在宫殿的前面 
ɯ-fsu ʑo kɯ-nɯɬoʁ, nɯnɯ ɣɟɯ χsɯ-ldʑa pjɤ-tu,
\t 
tɕe "a-ɬaʁ ɯ-ɕki "tɤ-tɯ-tɯt nɯ tɤ-z-nɤma-t-a tɕe, ɯ-ɲɯ́-phɤn?" ·ɕ-tɤ-ti ra" to-ti qhe,
\t 给用人说：给我后妈说：我做了你所说的东西，你觉得病情如何？
li nɯ ɕ-to-ti-nɯ, "o! khatʂu ɯ-tɯ-phɤn ɲɯ-sɤre,
\t 
rɟɤlsa ɯ-ʁɤri kɯ tɕu rtsɯɕaŋlaŋmtɕɤt nɯ rɟɤlsa ɯ-fsu ʑo kɯ-ɬoʁ,
\t 
soz tɯ-mtɕi tɕe, pja mɯndʐamɯχtɕɯɣ χsɯmrɟatʂɯɣftɕɯ kɯ pɣɤmbri a-tɤ-lɤt-nɯ,
\t 
tɕe wuma ʑo ɲɯ-pe" to-ti,
\t 
tɕendɤre qhlɯ ʁdɯxpa kɤrpu ɯ-me kɯ "kɯki phuɲi ki khɤʁɤri ɯ-fkrɤm a-kɤ-tɯ-ɣɤβdi,
\t 
ɯ-qa nɯ tɕu, kɯki [phu...] nɤki, ki tɤ-muj ki a-nɯ-tɯ-χtɤr" to-ti qhe,
\t 
A 139, tɕe nɯ chɤ-tsɯm qhe, nɯ ra ɕ-to-stu, tɕe ɯ-fso-soz tɕe,
\t 
rɟɤlsa ɯ-fsu ʑo kɯ-ɬoʁ, si nɯ to-nɯɬoʁ qhe, tɕendɤ pja mɯ-rɟa-mɯ-χtʂɯɣ,
\t 
χsɯm-rɟa-tʂɯk-ftɕɯ kɯ pɣɤmbri ɲcɣɤ-nɤ-ɲcɣɤt ʑo to-lɤ́t-nɯ,
\t 
tɕe a-ɬaʁ ɕki zɯ, "ɯ-ɲɯ́-mna ma ta-tɯt nɯ tɤ-znɤma-t-a ŋu" a-tɤ-tɯ-ti,
\t 
""tɤ-nɤma-t-a ŋu" a-tɤ-tɯ-ti ra" to-ti-nɯ qhe li chɤ-ɕe qhe,
\t 
tɕendɤre nɯ ɕ-to-ti, "a! khatʂu, ɯ-tɯ-phɤn ɲɯ-saχaʁ ʑo, wuma ʑo ɲɯ-phɤn,
\t 
tɕeri soz, a-lo qhaqhu kɯ tɕu nɤʁaʁ-i,
\t 
tɕe qhaqhu kɯ tɕu, mtshu ci a-pɯ-tu,
\t 愿我们宫殿后有了湖
ɯ-ŋgɯ mtshoʁlaŋ ci a-pɯ-ɣɤŋgɯrŋgɯr ʑo tɕe,
\t 
tɕendɤre wuma χɤl ʑo pa ɲɯ-ŋu" to-ti,
\t 
tɕendɤre, a-ɬaʁ kɯ nɯ ɲɯ-ɤs-tɯt to-ti,
\t 我后妈是这样说的
tɕe qhlɯ ʁdɯxpa-naχpu ɯ-me kɯ ki tɯ-ci tɯ-tɤ-ste ki kɤ-tsɯm,
\t 
qhaqhu tɕe a-nɯ-tɯ-ɣɤntɤβ ɯ-χcɤl tɤ-rcoʁ sɯrna nɯ a-pɯ-tɯ-te" to-ti qhe,
\t 
tɕendɤre li nɯ ko-tsɯm qhe, nɯ ra to-stu, tɕe ɯ-fso tɕe,
\t 
mtshu nɯ ŋgɯr-ŋgɯr ʑo pjɤ-pa, ɯ-ŋgɯ mtshoʁlaŋ pjɤ-ɣɤŋgɯrŋgɯr ʑo,
\t 
tɕendɤre "a-ɬaʁ ɯ-ɕki "ɯ-ɲɯ́-tɯ-mna" ɕ-tɤ-ti ra" to-ti-nɯ qhe, nɯ to-ti-nɯ,
\t 
ɕ-to-ti qhe tɕe "ɯ-tɯ-mna ɲɯ-saχaʁ, pɯ-χɕu-pɯ-rnaʁ wuma ʑo tɕe ɲɯ-pe,
\t 
nɤki, fso tɕe, a-lo kɯ tɕu rɯmpɕimɤr-i tɕe, nɤʁaʁ-i ŋu" to-ti qhe,
\t 
tɕendɤre kɯ-nɤʁaʁ lo-ɕe-nɯ qhe, tɕe lo nɯ tɕu χsɤrkhri ci chɤ-ɕthɯz-nɯ tɕe,
\t 
nɯ tɕu smɤnmi-mitoʁ-kuɕana [ko...] ko-sɯ-ɤmdzɯ,
\t 
tɕe ɯ-kɯ zɯ rŋɯl-khri ndi ɲɤ-ɕthɯz, tɕɤndi zɯ kɯ ko-ɕthɯz tɕe,
\t 往东放了一架银椅子，往西放了一架
nɯ tɕu qhlɯ ra nɯ-me ni ko-sɯ-ɤmdzɯ,
\t 
ɯʑo kɯ tɕɤthi zɯ lo lo-nɯ-ɕthɯz tɕe, li nɯtɕu, nɤki,
\t 
ɯʑo ko-k-ɤmdzɯ-ci, macatsɯt ci pjɤ-ta tɕe,
\t 
nɯnɯ ɯ-taʁ nɯ tɕu βdaʁmu nɯ ko-sɯ-ɤmdzɯt, tɕe pjɤ-rɯkhɤcɤl-nɯ,
\t 
tɕe smɤnmi-mitoʁ-kuɕana kɯ "ɯtɤz nɯʑo tɕhi ɯ-rɯɣ tɯ-ŋu-nɯ? to-ti ri,
\t 
"aʑo, nɤki, sɯmtɕɯrtsaχsɯm ɬarɯɣ ŋu-a" to-ti,
\t 
"o! nɯ ra ɣɯ nɯ-rɟɤlpu nɯ aʑo ŋu-a ri,
\t 神仙说：我是他们的皇帝
nɤj kɯ-fse a-ŋkhor mɯ-pjɤ-mto-ta" to-ti,
\t 
tɕe "qhlɯ ʁdɯxpa-naχpu ɣɯ ɯ-rɯɣ ŋu-a" to-ti ri,
\t 
qhlɯ ʁdɯxpa-naχpu ɯ-me kɯ "ama nɯ nɯ-rɟɤlpu nɯ aʑo ŋu-a ri,
\t 
nɤj kɯ-fse [a...] a-ŋkhor mɯ-pjɤ-mto-t-a" to-ti,
\t 
tɕendɤre "qhlɯ ʁdɯxpa-kɤrpu ɯ-rɯɣ ŋu-a" to-ti ri,
\t 
qhlɯ ʁdɯxpa-kɤrpu ɯ-me kɯ "nɯ nɯ-rɟɤlpu aʑo ŋu-a ri,
\t 
nɤj kɯ-fse [a-r...] a-ŋkhor mɯ-pjɤ-mto-t-a" to-ti,
\t 
"ndzaʁlaŋ ʑɯŋkhɤm tɯrme ɯ-rɯɣ ŋu-a" to-ti,
\t 
tɕendɤre rɟɤlui-pjɤŋtɕhɯβ-soχpaʁ kɯ "nɯ nɯ rɟɤlpu nɯ aʑo ŋu-a ri,
\t 
nɤʑo kɯ-fse a-ŋkhor nɯ mɯ-pjɤ-mto-t-a" to-ti,
\t 
tɕendɤre "kɯki ɯ-rɯɣ ŋu-a" to-ti, ɯ-ndzrɯ pjɤ-tɕɤt, ɯ-ndzɣi pjɤ-tɕɤt,
\t 长牙舞爪
ɯ-nɯ talɤn kɯ-fse pjɤ-tɕɤt, tɕendɤre to-ɣɤndzaŋlaŋ tɕe, ɣɯ-ndza-nɯ pjɤ-ŋu,
\t 他的乳房变得象马褡裢（一样长），
qhlɯ ʁdɯxpa-naχpu ɯ-me kɯ "u! a-wɤmɯ ra, jɤ-ɣi-nɯ ma ɣɯ-ndza-j ɲɯ-ŋu" to-ti qhe,
\t 
tɕendɤre mtshoʁlaŋ lo-nɯɬoʁ qhe, tɕe iɕqhánɯ srɯnmɯ nɯ to-tɕhɯ, ɯ-pu to-tɕɤt,
\t 
tɕendɤre ɲɤ-ɣɤme qhe tɕendɤre nɤki, rɟɤlwi-pjaŋtɕhɯβ-soχpaʁ ɯ-ɕki "nɤ-pa ɕki ɕ-tɤ-ɕthɯz
\t 
"ki kɯ-fse ci ʑo ɲɯ-ŋu tɕe" a-tɤ-tɯ-ti ra" to-ti-nɯ qhe, 
\t 
tɕendɤre ɕ-to-ɕthɯz qhe, tɕeri rɟɤlpu tɯ-ɲɟɤt kɯ ɯ-qhu pjɤ-nɯqhaɴɢaʁ,
\t 
tɕe pjɤ-si tɕe, tɕe iʑora kɯ smɤnmi-mitoʁ-kuɕana sɤsco to-βzu-nɯ,
\t 
ʑara kɯ rɟɤlpu chɤ-nɯ-ndo-nɯ kɤ-ti ɲɯ-ŋu
\t 