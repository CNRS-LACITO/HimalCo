kɯki χpi ki nɯ "qajdo-skɤt  kɤ-sɤŋo mɤ-sna" kɤ-ti ɲɯ-ŋu.
\t Cette histoire s'appelle "il n'est pas bon entendre la voix du corbeau"
kɯɕɯŋgɯ kɯɕɯŋgɯ tɕe kha tɯ-tɯ-pu pjɤ-tu.
\t Autrefois, il y avait une maisonnée
kha ɯ-ŋgɯ kɤ-tsa nɯ ʁzɤmi nɯ ma pjɤ-me-ndʑi.
\t Il n'y avait qu'un couple.
tɤ-tɕɯ nɯ tshɯraŋ pjɤ-rmi.   
\t Le garçon s'appellait Tshering
tɕheme nɯ ɬamu pjɤ-rmi.   
\t La fille s'appellait Lhamo
tɕe ndʑi-tɯ-rma nɯ wuma pjɤ-khɯ.   
\t Leur vie était très réussie.
ndʑi-kɤ-ndza, ndʑi-kɤ-ŋga nɯ ra wuma pjɤ-rtaʁ.     
\t Leur nourriture, leurs habits étaient plus que suffisants.
tɕe /kha/ ndʑi-fsapaʁ ndʑi-rɤku nɯ ra pa-kuku ndʑi-kɤ-ntɕhoz pjɤ-rtaʁ.    
\t Leur maison.... leur bétail, leurs récoltes étaient suffisants pour leurs besoins.
ɯ-ro pjɤ-tu.        
\t Il y avait du surplus.
kɯki nɯ tɤ-rʑaβ nɯ tɤ-ma kɯ-pe tshɯmɕtʂat kɯ-mkhɤz ndʐa pjɤ-ŋu.
\t C'était parce que l'épouse travaillait bien et savait gérer la maison.
tɤ-tɕɯ nɯ kɯ nɯ tshɯraŋ nɯ tɯxpalɤskɤr tɕe ɯ-pɕɯ-pɕoʁ 
\t Le garçon, Tshering, était à l'extérieur toute l'année
ɯ-βlaβlu kɤ-βzu, tɯ-tsɣe kɤ-βzu nɯra tɕe,  
\t il faisait des petits boulots, du commerce,
ndʑi-kha ɣɯ ndʑi-rɟɯ mɤ-kɯ-mbrɤt tu-ɣɤji pjɤ-ŋu.  
\t et augmentait sans cesse la fortune de leur maison.
tɕe nɯ, ndʑi-jilco ra kɯ wuma ʑo pjó-wɣ-nɤsma-ndʑi.   
\t Leurs voisins les enviaient beaucoup.
tɕeri tɯ-sŋi tɕe tɯ-mɯ wuma pjɤ-jɯm.
\t Mais un jour, alors que le ciel était très clair,
tɤŋe nɯ wuma ʑo pjɤ-ndʑɤm tɕe,  
\t que le soleil était chaud,
ʁzɤmi ni khɤ-xtu tɕe pjɤ-nɤʁaʁ-ndʑi,
\t le couple se reposait sur la terrasse de la maison.
laʁnɯ-sŋi pjɤ-zdɯɣ-ndʑi tɕe,  
\t Ils avaient travaillé dur pendant plusieurs jours.
kɤ-nɯna tɯ-sŋi pjɤ-ra tɕe,  
\t Il leur fallait un jour de repos,
tɤ-rʑaβ nɯ pjɤ-rɤɕphɤt,   
\t La femme rapiéçait les habits,
tɤ-tɕɯ nɯ ɯ-rkɯ, ɯ-rkɯ nɯtɕu pjɤ-nɯphaʁɲɤl tɕe
\t Le garçon était allongé sur le côté,
ɯ-ʑɯβ wuma ʑo pjɤ-ɣi.  
\t et il s'endormit.
tɕe ʁlɤwur tɕe, qajdo ci jo-ɣi tɕe nɯ,
\t Soudain, un corbeau arriva,
khɤxtɤndo tɕu ko-zo, tɕe, tɕe to-rɯɕmi, qajdo to-rɯɕmi tɕe, 
\t il se posa sur la terrasse, et dit :
"tɕheme ɯ-laz tu, tɤ-tɕɯ ɯ-laz me" to-ti.
\t "La fille a un bon karma, le garçon n'a pas de bon karma."
kɤ-ti tɤ-asthɯt tɕe, jo-nɯɕe.   
\t Lorsqu'il eu finit de parler, il partit.
ɬamu ci ɲɤ-nɤre,    
\t Lhamo laissa échapper un rire,
tshɯraŋ thɯ-sta tɕe to-thu:   
\t et Tshering, se levant, lui demanda :
"tɕhi ɲɯ-tɯ-nɤre ŋu?" to-ti   
\t "Pourquoi ris-tu donc ?"
ɬamu kɯ iɕqha pɯ-kɯ-fse nɯra pjɤ-fɕɤt
\t Lhamo lui raconta tout ce qui venait de s'être passé.
tɕe tɤ-tɕɯ, tɤ-nmaʁ nɯ to-sɤmbrɯ to-ti.  
\t Le garçon, son mari s'énerva et dit :
"kɯki ŋotɕu ɲɯ-ŋgrɤl?     
\t Comment serait-ce donc possible ?
nɤʑo /khɤ/ nɤʑo ʑgrɯɣ ʑo, nɤʑo ɯ-grɤl kɯ-me tu-tɯ-nɯ-ti ŋu ma
\t Tu racontes vraiment n'importe quoi, car
nɤʑo sɲikuku kha ɯ-ŋgɯ ku-tɯ-nɤmtɕhɯrlu, aʑo, nɤʑo maka tɯ-tso me,
\t tu passes tes journées dans la maison à tourner en rond, tu ne comprends rien du tout,
aʑo tɯxpalɤskɤr ɯ-pɕi ntsɯ ɕ-pjɯ-nɤŋkɯŋke-a, tɯtsɣe tu-βze-a,  
\t moi je passe l'année à l'extérieur à faire du commerce,
mɯ-pjɯ-mtam-a me, a-kɤ-tso wuma dɤn    
\t j'ai vu tout ce qu'on pourrait avoir vu, je comprends beaucoup de choses,
tɕhindʐa nɯ nɤʑo nɤ-laz kɯ-tu, aʑo a-laz kɯ-me ɲɯ-ŋu?" to-ti.
\t Comment serait-ce possible que tu aies un bon karma, et moi pas ?"
"nɤʑo jɤ-ɕe, tɕiʑo nɯ-ɴɢɤt-tɕi ma mɤ-jɤɣ" to-ti.
\t Vas t'en, nous devons absolument nous séparer,
nɯ pɯ-pɯ-maʁ qhe aʑo si-a ɕti" to-ti.
\t sinon je vais mourir."
ɬamu kɯ tɕhi kɤ-cha nɯ "pɯ-ɣɤtɕa-a" to-ti, ɲɤ-nɯkhɤda,
\t Lhamo essaya de le raisonner par tous les moyens, reconnut sa faute,
tɕeri tshɯraŋ nɯ ɯ-mbrɯ tɯ-tu-ŋgɯ pjɤ-ɕti,  
\t mais Tshering s'énervait de plus en plus,
maka mɯ-pjɤ-khɯ.
\t et n'accepta pas (ses excuses).   
ɬamu ɯ-kɤ-pa ɲɤ-me tɕe, 
\t Lhamo n'avait pas de solution, 
nɯ ɯ-sni wuma ʑo pjɤ-zdɯɣ ri, tɕe ɯ-nmaʁ nɯ kɤ-βde pjɤ-nɯzdɯxpa.
\t et bien qu'elle fut très malheureuse, elle était inquiète de laisser son mari tout seul.
"ɯ-kɯ-fstɯn me" ɲɤ-sɯso ri, ɯ-kɤ-pa pjɤ-me qhe jo-nɯɕe tɕe,
\t Elle pensait "il n'y aura personne pour s'occuper de lui", mais il n'y avait pas moyen de résoudre cette situation et elle s'en alla.
tɕe pɯwɯ ɯ-ɕki to-ti.
\t Elle dit à son âne:
"a-pɯwɯ tham-tham ndɤre tɕe aʑo nɤʑo nɤ-ɕki, nɤ-rcɯrca ju-ɣi-a to-ɬoʁ,  
\t "Mon âne, maintenant il ne me reste plus qu'à te suivre
nɤʑo ŋotɕu kɤ-tɯ-rɤʑi tɕe, aʑo /ŋotɕu/ (nɯtɕu) tɕe ku-rɤʑi-a ɲɯ-ɬoʁ" to-ti.
\t je m'installerai là où tu t'arrêteras."
ɬamu cho pɯwɯ ni /tor/ jo-ɕe-ndʑi tɕe,   
\t Lhamo et l'âne partirent tous les deux.
zgo thɤstɯɣ ja-nnɯ-pɣaʁ-ndʑi, tɯ-ci /thɤ/ tɕhi jamar /jannɯmɢlandʑi/ ja-nnɯ-pjɤl-ndʑi mɤ-xsi ma, 
\t Nul ne sait combien de montagne ils franchirent, combien de fleuves ils traversèrent.

XXX S51



ʑatsa tɯ-mɯ qanɯ pjɤ-ŋu,          
tɕeri nɯtɕu tɕe pɯwɯ nɯ tɯ-tɯpɯ kha ɯ-phaʁ ntsi pɯ-kɯ-mbɯt ɯ-phaʁ ntsi kɯ-pe ci ɣɯ
ɯ-kha ɯ-ʁɤri tɕu ko-rɤʑi tɕe,         
ɬamu kɯ ci ci to-ʁndɯ ci ci jo-no ri     
pɯwɯ maka kɤ-ɕɯŋke mɯ-ɲo-khɯ tɕe mɯ-to-stu pjɤ-me   
kɤ-ɕɯŋke mɯ-pjɤ-khɯ tɕɤn pɯwɯ nɯ maka kɤ-ɕɯŋke mɯ-ɲo-khɯ
nɯ staʁ nɤ ko-nɯrŋgɯ tɕe, kɤ-mɯnmu kɯ́nɤ mɯ-pjɤ-mɯnmu (verb fronting)
tɕe kɯki kha tɯtɯpɯ tɤ-mu ci cho ɯ-tɕɯ nɯ ma pjɤ-me-ndʑi.
ɬamu lo-ɕe tɕe, tɤ-mu nɯ ɕki "wortɕhi" to-ti
"jɯɣmɯr ku-kɯ-sɯ-rma-nɯ tɕe fso tɕe ju-nɯɕe-a" to-ti 
tɤ-mu nɯ kɯ to-nɤla
ɯ-fso tɕe ɬamu li nɤ pɯwɯ ɯ-kɯ-no pjɤ-ɕe, 
pɯwɯ nɯtɕu kɯ́nɤ kɤ-z-rɤru mɯ-pjɤ-khɯ, kɤ-ɕɯŋke mɯ-pjɤ-khɯ tɕe, 
ɬamu kɯ ɣi-ndʑi tɤ-kha tɕe pɯwɯ ɕki
ɯʑo kɯ ta-tɯt nɯ to-sɯ-ʁjit tɕe, 
ɯ-mɲaʁ ʁɤri nɯ ra ci ko-χpjɤt ri 
nɯ ma mɯ-pjɤ-khɯ qhe   
li nɤ tɤ-mu nɯ-ɕki to-ɕe tɕe "ku-kɯ-z-rɤʑi-a-nɯ ɲɯ-ntshi" to-ti tɕɤn
tɤmu nɯ kɯ li nɤ to-nɤla. tɕendɤre ʑara tɯtɯpɯ to-nɯ-βzu-nɯ
ɬamu nɯ tɤmu ɣɯ ɯ-tɕɯ-rʑaβ ko-βzu.  
tɕe tɯ-sŋi tɕe ɬamu kɯ rŋɯl qhoʁ-qhoʁ laʁnɯz ci to-tɕɤt tɕe,
ɯ-nmaʁ ɕki ɲo-khu tɕe,       
"ki tɯ-ndɤm tɕe ji-laχtɕha tsuku ɕ-tɤ-χti" to-ti.    
ɯ-nmaʁ kɯ to-thu tɕe "ki tɕhi ŋu?" toti ri,   
ɬamu kɯ "ki rŋɯl qhoʁ-qhoʁ ŋu" toti, 
"wuma ʑo ɯ-koŋ kɯ-wxti ŋu, kɯ-pe ŋu" toti,
ɯ-nmaʁ kɯ "ki kɯ-fse ʁo,   
akɯ khaɴqra ŋgɯ kɯ-dɤn ŋu" to-ti  
ɬamu mɯ-ɲo-stu tɕe ko-ɕe, ci ɕ-ko-ru ri,  
kha-ɴqra ŋgɯ rŋɯl qhoʁ-qhoʁ pjɤ-mtshɤt, nɯ-ndɤre wuma pjɤ-dɤn. 
ɬamu nɯ li ɯ-sɯso kɯ-tu, nɯ pjɤ-nɯfse ɕti tɕe,
ɬamu kɯ rŋɯlfɕi ɲɤ-ɕar.     
tɕe kɯki rŋɯl qhoʁ-qhoʁ kɯ ra kɯ rcánɯ qaʁ, tɯrpa nɯ ra kɯ-dɯ-dɤn chɤ-sɯ-βzu tɕendɤre
tɕendɤre tɯrpa nɯ tɯ-rdoʁ tɯ-rdoʁ ʑo sɯŋgɯ rkɯ zɯ ko-sɤʑɯrja,  
qaʁ nɯ ra li stomku ndo zɯ ko-sɤʑɯrja.     
tɕe kɯ-ŋke nɯ ra kɯ pjɤ-mto-nɯ tɕe,      
"ki tɯ-pe" ntsɯ to-ti-nɯ tɕe,     
kɯki kɯ tɯrpa ci to-tshɤt-nɯ tɕe, si taʁ tu-lɤt-nɯ pjɤ-ŋu.
qaʁ ci li pa-mto-nɯ tɕɤn, li stomku ɯ-ndo tɕu tu-lɤt-nɯ pjɤ-ŋu.
tɤ-rʑaʁ tɤ-rɲɟi tɕe, ndɤre, nɤki nɯ
nɯ-ji ra kɯ-dɤdɤn kɯ-jɯ-jom lo-pɣaʁ-nɯ, ɕoŋtɕa li kɯ-dɯ-dɤn pjɤ-phɯt-nɯ. 
tɕendɤre ɬamu kɯ ɯ-χti nɯ, ɯ-nmaʁ nɯ to-ndo tɕe,
tɕenɤ tɤ-rɤku lo-ji, kha ra kɯ-ɕɯ-ɕɤɣ cho-fkaβ-nɯ.   
kɯ-mŋu xpa mɤ-kɯ-tsu tɕe,     
nɯ-kha ŋgɯ ʑara ɣɯ jla qaʑo nɯ ra tʂapa to-mtshɤt,
nɯ-spɣi ŋgɯ tɤrɤku tɯ-jpu to-mtshɤt tɕe,   
ɬamu kɯ jilco ra kɯ tɤ-kɤ-qur nɯ kɤ-nɤxtʂɯn kɯ
ɯ-rkarkɯ jilco nɯ ra tɯ-sŋi ɲo-z-nɤʁaʁ nɯ-sŋi ɲo-nɤkhu.   
kɤ-z-nɤʁaʁ nɯ-sŋi ɯ-sŋi nɯ tɯ-rme wuma pjɤ-dɤn tɕeri    
ɬamu kɯ kutɕu ndi zɯ ko-ʑa tɕe kɯchu ko-tɕɤt  
kɯchu ɲo-ʑa tɕe li ndi ɲɤ-tɕɤt ʑo pjɤ-nɤrɯra.   
stu kɯ-maqhu tɕe kóʁmɯz nɤ ɯʑo nɯɕɯŋgɯ ɯ-nmaʁ  pɯ-kɯ-ŋu tshɯraŋ nɯ pjɤ-mto tɕeri
kɯ-nɤphɯphɯ ɲo-βzu
tɯ-rme ra ɣɯ ... tɯ-rme kɯ-dɯ-dɤn ɣɯ nɯ-rkɯ zɯ ... stu nɯ-rkɯ ʑo zɯ khɯtsa ɯ-ɴqra ci pjɤ-kɤsɯ-ndo-ci tɕe pjɤ-rɤʑi ri
kɤ-ndza maka mɯ-pjɤ-βɟɤt.                 
rcánɯ ɬamu kɯ wuma ɲo-nɤzdɯxpa,               
tɕeri ɯ-kɤpa ɲo-me ma ɯʑo kɯ-maʁ ɲo-mɤrʑaβ ɕti tɕe,   
ɯ-kha ra nɯ-mɤ-kɤ-sɯz nɤ ɯʑo kɯ qɤjɣi χsɯm lo-βzu, χsɯm lo-βzu tɕe,   
qɤjɣi tɯ-rdoʁ ŋgɯ tɕu rŋɯl qhoʁqhoʁ tɯ-rdoʁ ntsɯ ko-mphɯr, tɕe tshɯraŋ ɲɤ-mbi.
tɕe tshɯraŋ jɤ-anɯri ... jo-nɯɕe tɕe, tʂu tɕu ɲo-mtsɯr,   
tɕe ɬamu kɯ qɤjɣi nɯ-kɤ-mbi nɯ tu-ndze pjɤ-ŋu. tu-ndze pjɤ-ŋu tɕe, 
tɯ-rdoʁ pa-qrɯ tɕe, ɯ-ŋgɯ nɯ tɕu rŋɯl qhoʁqhoʁ tɯ-rdoʁ pjɤ-k-ɤmphɯr-ci,
li ci pjɤ-qrɯ ri,       
li tɯ-rdoʁ ... rŋɯl qhoʁqhoʁ tɯ-rdoʁ pjɤ-kɤ-mphɯr-ci tɕe nɯ   
stu kɯmaqhu nɯ pɤjkhu mɯ-pjɤ-qrɯ tɕe,   
ɯʑo tɕhi kɯ-ra ko-tso,    
ɯʑo ɯ-tɯ-ɲɟɤt kɯ "tɕhi tu-fse ŋu" ʑo mɯ-ɲɤ-nɯtso tɕe
slaʁ ʑo tɯ-ci ŋgɯ cho-mtshaʁ tɕe pjɤ-ʑɣɤ-sat tɕe
nɯ ɯ-qhu tɕe tɯ-rme ra kɯ "qajdo ɯ-kɯr ŋgɯ tɯ-rju kɯ-pe mɤ-nɯɬoʁ" tu-ti-nɯ ɲɯ-ŋu        
