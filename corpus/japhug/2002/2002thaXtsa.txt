thaχtsa kɤ-βzu nɯ, iʑora kɯɕɯŋgɯ ŋgɯ tɕe pjɤ-me,
\t 制作花带这件事情，我们古代是没有的
nɯ ɯ-qhu tɕe, jinde fsɯsqi pa jamar tsu,
\t 然后，三十年前左右
nɯre ri tɤ-mu ci kɯ chɯ-βze ɲɯ-ŋu tɕe,
tɕendɤre, iʑora rcanɯ wuma ʑo pɯ-nɯsŋom-i,
\t 我们当时很羡慕她
tɕeri maka ʑaʑa tɯ-kɯ-sɯxɕɤt pɯ-me.
\t 但是根本没有人教我们（自己） 
tɕe nɯ ɯ-qhu tɕe ku-χpjat-a tɕe, thaχtsa ɯ-spa nɯ tɕe,
\t 然后，我观察到，制作花带的材料呢，
smɤɣ lú-wɣ-pɣo ɲɯ-ra, kɤ-pɣo tɤ-mda tɕe, li smɤɣ nɯ kɤ-mŋɯ-mŋaʁ ʑo ɲɯ́-wɣ-saʁ.
\t 羊毛要吊出来。到了吊羊毛的时候，要把羊毛撕得松松的。
tɕe ɲɯ́-wɣ-saʁ tɕe, tɕe lú-wɣ-pɣo tɕe, tɕe kɯ-xtshɯ-xtshɯm ʑo,
\t 撕了以后，就吊出来，吊得细细的。
tɕe tɯwɯ taʁ nɯ tɕu ku-sɤwija,
\t 然后就缠在吊杆上。
tɯwɯ nɯnɯ, smɤɣ ɯ-sɤ-pɣo nɯ ɣɯ ɯ-spa nɯ, ndʑu nɯ tɯwɯ rmi,
\t 吊羊毛的杆叫吊杆。
tɯwɯ ɯ-qa nɯ tɕu kɤ-rtɯm ci tú-wɣ-tshoʁ ra tɕe, ɯnɯnɯ wɯrna rmi
\t 在吊杆的底部，要穿一个圆东西叫羊毛坨坨
tɕe wɯrna nɯ tú-wɣ-tshoʁ tɕe, wuma zo sɯ-mtɕɯr,
\t 装上这个纺锤，这样吊杆就转得很快。
tɯwɯ nɯ ɣɯ mɤʑɯ ɯ-χto ɣɯ-βzu ra,
\t 吊杆（的顶部）要刻一个（稳住线）的口，
ɯ-χto nɯ mbrɯtɕɯ kɯ kú-wɣ-sɯ-rkhe, tɕe tɯwɯ nɯ ɯ-taʁ kú-wɣ-rtɤβ,
\t 那个口是用刀刻的，（从右到左斜着往上刻，好象）把口“缠”在吊杆上
tɕendɤre tɤ-rʑi ʑo tɕe, tɕe wɯrna nɯ pjɯ́-wɣ-χɕoʁ tɕe,
\t 缠线缠得有点沉时，就把坨坨取下来，（缠的线有一定的重量，可以代替坨坨）
li lú-wɣ-pɣo, tɕe nɯ kɤ-pɣo mɯ-tɤ-cha ʑo tɕe,
\t 继续吊，（达到重得）不能再吊的时候，
tú-wɣ-rɯkɤtɯm, tɯwɯ tɯ-rdoʁ taʁ tɤ-mtshɤt tɕe, nɯ tɯ-tɯwɯ rmi,
\t 就把吊杆上的线弯成球形。吊满了一根吊杆叫做一杆线。
tɕe nɯ tɤ-mtshɤt lɯci tú-wɣ-sɤqɤtsa tɕe, ɯnɯnɯ tɤ-rʑi ʑo tɕe,
\t 把这一杆吊满，又装配另一杆（就又开始在那一杆上吊），那一杆缠得重了，
tɯwɯ ʁnɯz tɤ-kɯ-mtshɤt nɯ ci tú-wɣ-sɯpa tɕe tú-wɣ-rɯkɤtɯm.
\t 就把两根吊杆上的线合成一股，弯成球形。
tɕe nɯnɯ tɤ́-wɣ-rɯkɤtɯm tɕendɤre lú-wɣ-rɯm, lú-wɣ-rɯm tɕe nɯ ɯ-sɤ-rɯm ɣɯ ndʑu nɯ sarwɯ rmi,
\t 弯成球形后就搓，搓线的工具叫搓杆，
sarwɯ nɯ tɯwɯ ɣɯ mɤ-pɕoʁ tɕu ri kú-wɣ-rkhe tɕe,
\t l'encoche sur le sarwu est danz le senz inverse de celle du tuwu.搓杆的口要刻的和吊杆相反方向（从左到右斜着往上刻）
nɯ mɤ-pɕoʁ tɕu ri kú-wɣ-rkhe tɕe, nɯ lú-wɣ-sɯ-rɯm tɕe,
\t 搓杆的口要刻得和（吊杆）相反方向，用它来搓线，
tɕe nɯ ɣɯ kɯ́nɤ wɯrna ra,
\t （搓杆）也需要坨佗，
sarwɯ ɣɯ wɯrna nɯnɯ tɯwɯ ɣɯ wɯrna sɤz pjɯ-wxti ra, pjɯ-rʑi ra,
\t 搓杆的坨坨要比吊杆的坨坨大一些，重一些，
tɕe nɯnɯ ɯ-taʁ ri lú-wɣ-rɯm tɕe, tɕe li nɤ kú-wɣ-sɤwija,
\t 就在搓杆上面搓，然后缠在上面，
tɕe nɯre, nɯnɯ ʁnɯz, tɯwɯ ʁnɯz ɣɯ nɯnɯ, lɤ-kɤ-rɯm nɯnɯ,
\t 就两根吊杆上（合成一股的线），搓出来的线
tɤ-mtshɤt ri tɕe, li ci ntsɯ tú-wɣ-rɯkɤtɯm.
\t 缠满搓杆了，重新把它缠起来（成球形）。
tɕe nɯ tɤ́-wɣ-rɯkɤtɯm tɕe, smɤɣ nɯ kɯ-wɣrum ɯ-ʁɟa ʑo ɕti tɕe,
\t 弯成球形的时候，羊毛全是白。
kɯ-ɲaʁ tu kɯ-wɣrum tu nɯ ma kɯ-maʁ ɯ-mdoʁ kɯ-tu me,
\t 有黑色，有白色，除了那两种其它颜色的没有，
tɕe nɯ kɯ-wɣrum kɯ-dɤn tsa lú-wɣ-pɣo tɕe,
\t 把白色的羊毛多吊一些，
ɯntɕe tɕe kɯ-wɣrum nɯ ɣɯ ɯ-taʁ nɯ tɕu tshui li ɕ-tu-χtɯ ra ma kɯ-ɣɯrni pjɯ́-wɣ-lɤt,
\t 然后就在白线上，要买燃料，染上红色，
tɕe kɯ-qarŋe pjɯ́-wɣ-lɤt, ldʑaŋkɯ pjɯ́-wɣ-lɤt, tɕendɤre mɤʑɯ tɕe, tɕe nɯnɯ χsɯ-tɯ-phu nɯ tshui pjɯ́-wɣ-lɤt tɕe,
\t 染上黄色，染上绿色，这三种染料，
ma kɯ-wɣrum cho kɯ-ɲaʁ nɯ tu tɕe, tɕe nɯnɯ, li nɯki, tshwi pjɯ́-wɣ-lɤt tɕe,
\t 因为白色和黑色是有的，染上这些颜色后，
tɕe nɯ tú-wɣ-sɯ-zbaʁ tɕe, tɕe nɯ kɤ-tɯm tú-wɣ-βzu tɕe,
\t 把线凉干，再弯成球形。
tɕe kɤ-taʁ kú-wɣ-thɯ, kɤ-taʁ ɯ-sɤ-thɯ nɯ sɤ-rndzo rmi,
\t 然后就牵线，用来牵线的工具叫牵杆，
sɤ-rndzo rmi tɕe, tɕe nɯ li kú-wɣ-qɤt tce,
\t 叫牵杆，（根据需要把线）分开（牵在牵杆上），
ʑakastaka ɯ-sqar sɤ-lɤt spa kú-wɣ-kro ra, tɕe nɯ kú-wɣ-kro tɕe,
\t 牵线的时候就要把线上下分开（使其穿插在手指间）
nɯ ɯ-sɤ-kro nɯ tɤ-rtaʁ kú-wɣ-ta ra,
\t 使线分开的工具要用专用的细树叉，
tɕe tɤ-rtaʁ kú-wɣ-ta tɕe, tɕe nɯ ɯ-taʁ ri kú-wɣ-thɯ,
\t 把细树叉按好，就在上面牵线，
tɕe kú-wɣ-thɯ tɕendɤre nɤkinɯ, kú-wɣ-sɤkra tɕe, tɕe stu kɯ-mɤku nɯ kɯ-wɣrum nɯ kú-wɣ-lɤt,
\t 牵线时配颜色，先牵白线，
nɯ ɯ-qhu tɕe, tɕendɤre kɯ-ɲaʁ kú-wɣ-lɤt, nɯ ɯ-qhu tɕe kɯ-ɣɯrni kú-wɣ-lɤt,
\t 然后牵黑线，然后红线，
nɯ ɯ-qhu tɕe kɯ-qarŋe kú-wɣ-lɤt, nɯ ɯ-qhu tɕe li kɯ-ɣɯrni kú-wɣ-lɤt,
\t 然后牵黄线，然后牵红线，
nɯ ɯ-qhu tɕe ldʑaŋkɯ kú-wɣ-lɤt, tɕe nɯ ɯ-qhu tɕe li kɯ-ɣɯrni kú-wɣ-lɤt,
\t 然后牵绿线，然后牵红线，
tɕe nɯkóʁmɯznɤ tɕe, li nɯki, kɯ-qarŋe kú-wɣ-lɤt, tɕe li kɯ-ɣɯrni kú-wɣ-lɤt,
\t 然后再牵黄线，再牵红线，
tɕe nɯ ɯ-kocu tɕe, tɕe kɯ-wɣrum kɯ-ɲaʁ nɯ ɣɯ ɯ-mɤntoʁ spa nɯ kú-wɣ-lɤt,
\t 然后牵挑花的线，要用黑白色，
tɕe nɯnɯ kɯ-fse nɯ kú-wɣ-thɯ tɕe, ɯ-mɤntoʁ ɯ-spa nɯ kɤ-jɤɣ tɕe,
\t 就那样牵，就把挑花纹的线牵好，
tɕe li kɯ-ɣɯrni kú-wɣ-lɤt, tɕe kɯ-qarŋe kú-wɣ-lɤt tɕe li kɯ-ɣɯrni ci kú-wɣ-lɤt,
\t 再牵红线，牵黄线，再牵红线，
li ldʑaŋkɯ ci kú-wɣ-lɤt, li kɯ-ɣɯrni ci kú-wɣ-lɤt,
\t 然后牵一路绿线，再牵一路红线，
tɕendɤre nɯkóʁmɯnnɤ kɯ-ɲaʁ kú-wɣ-lɤt, kɯ-wɣrum kú-wɣ-lɤt, tɕe nɯ kɤ-thɯ nɯ ku-jɤɣ ŋu,
\t 然后才牵黑线和白线，这样牵后就牵完了。
tɕe nɯ kɤ-thɯ nɯ ku-jɤɣ ŋu tɕe, tɕe nɯ ra nɯnɯ pjɯ́-wɣ-χɕoʁ tɕe,
\t 这样牵完了，（把牵好的线从牵杆上）取下来，
pjɯ́-wɣ-χɕoʁ tɕe stu kɯ-maŋlo ɯ-ndʑu ci ɲɯ́-wɣ-rku ra tɕe,
\t 取下来了，在最上面要穿着一根木棒，
nɯnɯ zgrɯl rmi, tɕe nɯnɯ ɯ-taʁ ri, nɯki, tɯ-ldʑa tɯ-ldʑa ɯ-sɤ-qɤt nɯ ŋu tɕe,
\t 这根叫zgrɯl，就是用来把线一根一根地排列起来，
nɯnɯ zgrɯl rmi, tɕe nɯ ɯ-thɤcu ri, ɕnat ci tú-wɣ-βzu tɕe, ɕnat nɯnɯ, nɯnɯ, nɯki, chɯ́-wɣ-taʁ ɣɯ tɕe,
\t 叫做zgrɯl，它的下面有另外一根木棒叫提线，那根提线，在织的时候，
ci tú-wɣ-rɤɕi tɕe, tɕénɤ chɯ́-wɣ-lɤt tɕe, nɯnɯ, nɯnɯ tɕe, nɯ thaʁmu kɯ chɯ́-wɣ-sɯ-qhrɯt tɕe,
\t 把提线提起来一下，然后把线弄下来，用刀刮下来，
tɕe chɯ́-wɣ-lɤt tɕe, tɕe tɯ-jlɤβ ɲɯ́-wɣ-rku tɕe, nɯ ɯ-sqar rmi.
\t 把线弄下来，然后穿上纬线，（这个过程导致线交叉，交叉的地方）叫ɯ-sqar。
tɕeri kɤ-taʁ tɯ-rdoʁ nɯnɯ ɣɯ ɯ-ɕnat nɯnɯ, nɤkinɯ, χsɯm ra, χsɯm ra tɕe, thɯ́-wɣ-taʁ tɕe,
\t 但是牵一根带子，要用三根提线，在织的时候，
nɯ kɯtɕu kɤ-ftɕɤt mɤ-nɤjtshɯ ma, nɯnɯ roŋri ʑo ra ɕti tɕe, nɯ kɤ-ftɕɤt mɤ-nɤjtshɯ ri,
\t 在这里讲没有用（不能讲清楚），（带子织的时候）每一路都要这样作，所以讲没有用，
tɕe stu kɯ-maŋthi nɯ tú-wɣ-joʁ tɕe li chɯ́-wɣ-qhrɯt tɕe,
\t 把最下面的提线提起来，然后刮下来，
tɕe li mɤpɤrthɤβ nɯ tú-wɣ-joʁ tɕe li nɯ chɯ́-wɣ-qhrɯt,
\t 再把中间（的那个提线）提起来，再刮下来，
tɕendɤre nɯkóʁmɯznɤ, tɕe nɯnɯ ci ɯ-tɯ-jroʁ chɯ́-wɣ-lɤt nɯnɯ, tɕénɤ tɯ-jlɤβ, kɯ-βde ntsɯ ɣɯ-rku ra,
\t 织下来一路线要把纬线穿四次（中间和下面的提线穿一次，挂一次，上面的提线不动，只是用里挑花）
tɕe nɯnɯ ɯ-chɯ-sɤ-lɤt ɣɯ, ɯ-chɯ-sɤ-qhrɯt nɯnɯ, nɤkinɯ, thaχɕa rmi,
\t 用来把线弄下来的，刮下来的工具叫板子
nɯ ɯ-thɤcu ri ɕom kɯ-ndzoʁ ci tu tɕe, nɯ thaʁmu rmi.
tɕe nɯnɯ, nɯki, ɯ-sɤ-ɣnda ŋu tɕe,
\t 刀刀是用来把线摧紧，
tɕe li ɯ-jlɤβ ɯ-sɤ-rku ɣɯ ɯ-tu-kɯ-qɤt nɯ ŋu tɕe, thaχɕa rmi, thaʁmu rmi,
mɤʑɯ nɤkinɯ, ɕnat tu-kɯ-rɤɕi ndʑu nɯnɯ, nɤkinɯ ɕnat-ndʑu rmi,
tɕe nɯ kɯ-fse chɯ́-wɣ-taʁ ŋu tɕe, tɕe mɤʑɯ ʑo thi ɯ-sɤ-z-rɤɕi ri,
\t 就是那样织的，在那下面有个用来拉的工具，
tɯ-taʁ mthɯxtɕɤr tu, tɕe nɯnɯ tɕhɯzɯ ri kú-wɣ-βraʁ ŋu,
\t 叫织布腰带，腰带拴住在tɕhɯzɯ（的左右两头），
tɕhɯzɯ nɯ, nɯ ɣɯ, tɕendɤre nɤkinɯ, ɯ-pjɯ-sɤ-nthɤβ ŋu tɕe,
\t tɕhɯzɯ是用来夹紧带子的，
tɯ-taʁ ɣɯ ɯ-pjɯ-sɤ-nthɤβ nɯ tɕhɯzɯ rmi, tɕe tɯ-taʁ ɣɯ ɯ-ftɕaka nɯ wuma ʑo ŋqa ma,
\t 夹紧的工具叫tɕhɯzɯ，织带子的工具很难具备
nɯra thamtɕɤt tu, tɕendɤre tɕɤlo ri ɯ-sɤ-βraʁ ɯ-sɤ-z-rɤɕi nɯnɯ ɕnɤloʁ rmi,
tɕe ɕnɤloʁ nɯnɯre ri nɯ tɯ-kɤ-taʁ nɯ lú-wɣ-βraʁ qhe, tɕe ɕnɤloʁ nɯ cɯschɯz kú-wɣ-βraʁ qhe,
nɯ kɯ-fse chú-wɣ-rɤɕi ra, tɕe nɯ kɯ-fse chɯ́-wɣ-taʁ ŋu tɕe,
\t 就那样拉下来。就是这样织的。
tɕendɤre thɯ́-wɣ-taʁ ɯ-raŋ roŋri nɯnɯ tɕe, tɕe tɯ-jroʁ tú-wɣ-lɤt tɕe, tɕe ɯ-mɤntoʁ ci ntsɯ tú-wɣ-nɤsci ra,
\t 在织的时候，每织一路，都要挑换一次花纹，
tɕe nɯnɯ tɕe, tɯ-rɣɯt tɯ-rɣɯt tɕe tɯ-rɣɯt tɕe kɯ-βde-ldʑa jamar, kɯ-mŋu-ldʑa jamar tu tɕe,
d 73 就那样，每一股都有四根至五根线。
nɯ kɤ-taʁ thamtɕɤt nɯnɯ, kɤ-taʁ nɯ thaχtsa tɕɤn, nɤkinɯ, kɯ-mŋu-rɣɯt tu, kɯ-ɕnɯ-rɣɯt tu,
\t 所有要织的东西，要织花带子，有五股，有七股的，
kɯ-ngɯ-rɣɯt tu, sqaptɯɣ-rɣɯt tu, sqafsum-rɣɯt tu, sqamŋu-rɣɯt tu, sqangɯ-rɣɯt tu,
\t 有九股，有十一股的，有十三股的，有十五股，有十九股
ɣnɤsqafsum-rɣɯt tu, tɕénɤ fsusqaptɯk-rɣɯt tu, tɕe nɯ kɯ-fse nɯ wuma ʑo dɤn tɕe,
\t 有二十三股的，还有三十一股的，就那样有很多种，
tɕe ɯ-rkɯ kɯ-tu kɯ-kɤ-βzu nɤ, ɯ-rkɯ nɯ li, kɯ-ɕnɯ-rɣɯt jamar, kɯ-ngɯ-rɣɯt jamar tu,
\t 然后如果要织带有边的（花带子），边上的花有七股的和九股的，
tɕe nɯnɯ ci tú-wɣ-sɯpa tɕe, tɕe kɯ-rɟɯ-rɟum ɲɯ-βze,
\t 那样（把边上的花纹和中间的花纹）合起来就变成很宽（的带子）了
tɕe nɯ kɯ-fse, chɯ́-wɣ-rtaʁ ra tɕe, mɤntoʁ kɤ-βzu kɯ́nɤ wuma ʑo ŋqa,
\t 就是要那样织出来，挑花也非常复杂，
tɕe ma tɯ-jroʁ tɕe ci ntsɯ tú-wɣ-nɤsci ra,
\t 因为每织一路都要挑换一次花纹，
tɕe jɯ-nde tɕɤn tɕendɤre, nɤkinɯ, tɤ-ri kɤ-ntsɣe ɣɤʑu tɕɤn, <pentisha> kɤ-ti ɣɤʑu,
\t 现在就有现成的线卖，有叫盆提纱的，
ɕɤrwa tɤ-ri kɤ-ti ɣɤʑu, koxtɕin ri kɤ-ti ɣɤʑu, raz ri kɤ-ti ɣɤʑu,
\t 有的叫回族人卖的线，还有叫丝线的，有叫棉线的，
tɕe nɯnɯ ra, tɯ-... ŋotɕu tɯ-ʁjiz tɕhi kɯ-ɣi nɯ tú-wɣ-nɯχtɯ tɕe ɲɯ-pe,
\t 那些（线），你要想要什么线就可以买什么就好了，
<pentisha> kɤ-ti nɯ cho ɕɤrwa ri kɤ-ti nɯ,
\t 叫盆提纱的那个和回族线，
ɯ-mdoʁ maka mɯ́j-nɤsci tɕe, nɯ ni stu nɯ-kɤ-nɤmpɕɤr ɲɯ-ŋu,
\t 颜色根本不会变，那两个是他们觉得最好看的。
koxtɕin ri nɯnɯ tɤ́-wɣ-χtɯ ɕɯmɯma ɕɤɣ nɯra wuma ɲɯ-mpɕɤr ri,
\t 丝线，正当买的时候，（丝线）新的时候
tɤŋe kɯ a-pɯ-mtɤm qhe, ci ɯ-mdoʁ ɲɯ-nɤsci ɲɯ-ɕti, tɯ-ci a-nɯ-ɤtɕaʁ,
\t 见了阳光就会变一次颜色，沾了水，
ci ɯ-mdoʁ ɲɯ-nɤsci ɲɯ-ɕti, tɕe nɤkinɯ, tɤ́-wɣ-χtɯ ɯ-rɯru nɯ ɲɯ-mpɕɤr ma ɯ-qhuqhe mɯ-ɲɯ-mpɕɤr,
\t 又变一次色，刚买的那一段时间好看，以后就不好看了，
tɕe thamtham tɕe iɕqha kɯmɤku tu-ti-a kɯ-fse, smɤɣ ri nɯ ra ɯ-kɯ-ntɕhoz maka maŋe ma,
\t 现在就象我刚才先说的那样，羊毛线就没有人用了。
ɯnɯ́nɯ mɯ́j-mpɕɤr, tɕe ɣɯ-pɣo ɲɯ-ra, ɣɯ-rɯm ɲɯ-ra tɕe,
\t 那些不好看，还要吊，还要搓所以就
tɕe nɯ ɲɯ-ɤpɤŋqa ɲɯ-sɤɣdɯɣ tɕe, nɯ ɯ-kɯ-ntɕhoz maŋe,
\t 所以就作起来复杂，又难做，就没有人用。
tɕeri thaχtsa nɯ iʑo kɯ-rɯ tɕheme ra nɯnɯ mɤlɤn ʑo pjɯ-tu kɯ-ra tɕe,
\t 不过花带子是我们藏族妇女必须有的（服饰），
stu jɯ-kɤ-nɯrga ɕti, tɕe kɤ-taʁ mɤ-kɯ-spa nɯnɯ, tɕheme stu ʑo,
\t 而且是我们最喜爱的，不会织花带子的，在女人当中，
nɯnɯ nɤkinɯ, tɤ-ma mɤ-kɯ-nɤma tɕe, nɯnɯ maka kɤ-rtsɯz kɯ, tɕheme mɤ-kɤ-rtsɯz kɤ-nɯ-rtsi ɕti,
\t 算是根本不会作事，人家不把这种女人当作真正的女人。
tɕe kɤ-taʁ kɯ-spa, mɤʑɯ, nɤkinɯ, kha kɤ-nɤma kɯ-spa, tɯ-ji kɤ-nɤma kɯ-spa,
\t 会织的，会作家务，会作农活的，
nɯ ra kɯ-mkhɤz nɯ ra tɕe, tɕe tɕheme stu kɯ-pe,
\t 那些（活动）都熟练的妇女是最好的女人。
nɯ ra kɯ-fse mɤ-kɯ-spa nɯ ra tɕe, tɕe tɕheme tɕe, nɤkinɯ,
\t 不会那些的女人，
ɯ-ma mɤ-kɯ-nɤma ɯ-spa mɤ-kɤ-rtsɯz, tɕe tɕheme mɤ-kɤ-rtsɯz ɲɯ-ŋu,
\t 不尽义务的妇女，根本不算（女人），不算女人
tɕe thaχtsa nɯnɯ kɤ-βzu kɤ-mkhɤz mɤ-mkhɤz nɯnɯ tɕe, tɕe iʑo kɯ-rɯ tɕheme tɕɤn,
\t 会不会织花带子就是衡量我们藏族女人
tɕheme kɯ-pe mɤ-kɯ-pe nɯ ɣɯ koŋla ʑo ɯ-<biaozhun> ɲɯ-ŋu, tɕe jɯnde tɕe,
\t 女人好不好的真正标准。现在
tɕendɤre li iʑora jɯ-raŋ, ŋgɯsqɯ-xpa ɕɯŋgɯ nɯ ra tɕheme ra wuma ʑo kɯ-taʁ pɯ-dɤn,
\t 在我们那个年代，到现在已有九年至十年以前，织花带的妇女比较多，
tham tɕe, tɕe li thɯ-kɤ-βzɯ-βzu kɯ-ɲo kɤ-nɯ-χtɯ ɣɤʑɯ tɕe,
\t 现在就又有织好了的，现成的（带子）买，
nɯ ntsɯ tu-χtɯ́-nɯ tɕe, tɕe li kɤ-βzu nɯ ra ɲɯ-nɤŋqí-nɯ tɕe,
\t 她们光是买那些，她们懒得织带子，
nɯsthi ɯ-kɯ-βzu maŋe, tɕeri, nɯki, jɯnde tɕheme ra tɕɤn,
\t 没那么多人（自己）织了。现在的女人
tɕe pɕotsɯ kɤ-fsoʁ nɯnɯ ɲɯ-chá-nɯ tɕe, tɕe nɯ kɯ-fse tu-nɯ-χtɯ́-nɯ ɲɯ-ɕti tɕe,
\t 在挣钱方面能干，就把东西自己买，
iʑo kɯ-rɯ tɕheme mɤ-kɤ-ro maka me tɕe,
\t 我们藏族妇女没有一个是没有带子的
tɕe thaχtsa nɯ iʑora jɯ-rɟɤntɕa ɯ-tshɤt tɕe,
\t 花带子算是我们的服饰之一
ɯnɯ stu kɯ-mna kɤ-nɯ-sɯpa ɲɯ-ŋu.
\t 也算是最高级的服饰。