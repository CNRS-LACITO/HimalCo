βʑɯ ra pjɤ-nɯkhejxwi-nɯ... pjɤ-k-ɤwɯwum-nɯ ɲɯ-ŋu
βʑɯ ra to-kɤwɯwum-nɯ-cɯ tɕe, 
to-rɤkrɤz-nɯ ɲɯ-ŋu tɕe,
kɯɕɯŋgɯ kɯɕɯŋgɯ nɯ tɕu tɕe,
khro ʑo to-tsu ɕti ma βʑɯ ra rcanɯ, 
lɯlu kɯ nɯ-kɤ-pa ɲɯ-ɣɤme tshɯrɟɯn ʑo maka tú-wɣ-nɤβɟɯβɟi-nɯ cho tú-wɣ-ndza-nɯ pjɤ-ŋu tɕe,
wuma ʑo pjɤ-nɤsɤɣdɯɣ-nɯ tɕe,
tɕendɤre "ci awɯwum-i tɕe, rɤkrɤz-i ɲɯ-ntshi" to-ti-nɯ.
tɕe "tɕhi ʑo tú-wɣ-tsu tɕe, 
nɯnɯ lɯlu nɯ kɯ iʑora ɣɯ mɯ-tu-kɤ-rɯʁdɯʁdɯɣ tu-βzu-j
iʑora ɣɯ pjɯ-kɤ-sɤscit tu-βzu-j ɲɯ-ra to-ti-nɯ ɲɯ-ŋu.
tɕendɤre ʑakastaka ʑo nɯ-kɤ-sɯso ra to-ti-nɯ ɲɯ-ŋu ri,
"nɯ mɯ́j-nɤjtshɯ, nɯnɯ mɯ́j-nɤjtshɯ" ntsɯ to-ti-nɯ ɲɯ-ŋu,
stu kɯ-maqhu tɕe,
βʑɯ kɯ-xtɕi ci pjɤ-tu tɕe, nɯ to-ndzur tɕe to-ti ɲɯ-ŋu,
"aʑo ndɤre, lɯlu ɣɯ ɯ-mke nɯ tɕu 
tshaŋlaŋ ci kú-wɣ-βraʁ tɕe tɕendɤre 
βʑɯ jɤ-ɣe tɕe tɕe nɯ tu-mbri ŋu tɕe 
tu-tɯ-mbri tɕe iʑora tɕe, nɤkinɯ, jɤ-ɣe tso-j tɕe tɕe
ɲɯ-nɯ-phɣo-j ɲɯ-khɯ tɕe ɲɯ-pe ɲɯ-sɯsam-a" to-ti.
tɕendɤre kɤsɯfse kɯ nɯ ta-tɯt nɯ wuma ɲɯ-ɣɤŋgi tɕe ɲɯ-pe to-ti-nɯ ɲɯ-ŋu.
tɕe nɤki, jaχpatar ra to-lɤt-nɯ ɲɯ-ŋu.
tɕe ɲɯ-pe to-ti-nɯ ɲɯ-ŋu ri, 
nɯ ɯ-ŋgɯ nɯ tɕu, 
βʑɯ kɯ-rgɤz tsa ci nɯ tɕu pjɤ-kɤmdzɯ-cɯ tɕe, 
maka ʑo mɯ-pjɤ-rɯɕmi ɲɯ-ŋu.
tɕe βʑɯ kɯ-xtɕi nɯ kɯ nɯ ta-tɯt jamar tɕe,
iɕqha βʑɯ kɯ-rgɤz nɯ to-ndzur ɲɯ-ŋu tɕe,
iɕqha βʑɯ kɯ-xtɕi nɯ kɯ ta-tɯt nɯ wuma ʑo ɲɯ-pe tɕe,
nɯnɯ maka ɲɯ-pe tɕe, tɕeri nɤkinɯ,
ɲɯ-nɤtsa ri, wuam iɕqha nɯ,
mɤʑɯ nɯnɯ tɕu tɕe, nɤkinɯ, li kɯ-xtɕɯ-xtɕi mɤ-kɯ-rtaʁ ci ɣɤʑu" to-ti ɲɯ-ŋu.
"tɕe nɯnɯ ci kɤ-sɤpe a-pɯ-cha tɕe, tɕe pe  ɲɯ-ŋu." to-ti
"tɕe ɕɯ ʑo a-jɤ-ɕe tɕe, ɕɯ kɯ ʑo lɯlu ɯ-mke nɯ tɕu nɯ
tshaŋlaŋ nɯ a-kɤ-βraʁ ɲɯ-ra?" to-ti ɲɯ-ŋu.
tɕe "nɯnɯ wuma ʑo, nɯ ɲɯ-ɴqa" to-ti ɲɯ-ŋu.
tɕendɤre kɯki χpi ki pɯ-pɯ-ŋu nɤ,
kɯki, nɤki, "βdɤmŋaʁ kɤ-tɕɤt nɯnɯ  tɕe khro mɯ́j-ɴqa" to-ti ɲɯ-ŋu tɕeri 
nɯ βdɤmŋaʁ kɤ-tɕɤt nɯnɯ kɤ-nɤma nɯnɯ tɕe wuma ʑo ɲɯ-ɤpɤɴqa"  to-ti ɲɯ-ŋu. 

很久很久以前，老鼠们因深受猫的侵袭，感到十分苦恼。于是，他们在一起开会，商量用什么办法对付猫的骚扰，以求平安。
会上，各有各的主张，但都被否决了。最后一只小老鼠站起来提议，他说在猫的脖子上挂个铃铛，只要听到铃铛一响，我们就知道猫来了，便可马上逃跑。大家对他的建议报以热烈的掌声，并一致通过。有一只年老的老鼠坐在一旁，始终一声没吭。这时，他站起来说：“小鼠想出的这个办法是非常绝妙的，也是十分稳妥的；但还有一个小问题需要解决，那就是派谁去把铃铛挂在猫的脖子上？”

这故事是说，想出一个好主意也许不难，实现主意就不那么容易了