tɤ-lu ɯ-kɯ-tɕɤt ɣɯ tɕhemɤpɯ kɤ-ti ɲɯ-ŋu
tɕe kɯki, tɯ-tɯpɯ ci, kɯ-rɤma ci ra ɣɯ, nɯ-me ci pjɤ-tu ɲɯ-ŋu tɕe,
iɕqha nɯ, ɯ-ku ɯ-taʁ nɯ tɕu,
tɤ-lu tɯ-βʑɤzu nɯ to-ta tɕe,
ɯ-kha ju-nɯɕe pjɤ-ŋu tɕe,
ju-ɕe ɯ-khɯkha tɕe tɕe mɤ-rɯsɯso ʑo pjɤ-me tɕe,
chɯ-rɯsɯso tɕe, kɯki, nɤki a-tɤ-lu tɯ-βʑɤzu ki kɯ, nɤki,
z-ɲɯ-ntsɣe-a tɕe, nɯnɯ ɣɯ, nɤkinɯ,
tɕhi maʁ nɤ, nɤki tɤ-ŋgɯ χsɯ-ri ɲɯ-sɤnde cha,
tɕe nɯ ɯ-ŋgɯ nɯ tɕu, nɤki, mɤ-kɯ-sna nɯra chondɤre chɯ́-wɣ-tɕɤt tɕe,
kɯki tɤ-ŋgɯm ki kɯ, nɤkinɯ, ɲɯ́-wɣ-sɯɣʁaʁ tɕe,
ʁnɯ-ri kɯmŋɤsqi jamar kumpɣɤpɯ ɲɯ-tɕɤt cha tɕe nɯnɯ,
na-tɕɤt nɯnɯ, nɤkinɯ, kumpɣa, nɤkinɯ,
ɯ-phɯ stu pe nɯ tɕu ʑo z-ɲɯ́-wɣ-ntsɣe tɕe, 
tɕe nɯnɯ, kɯki kumpɣɤpɯ kɯra kɯ, nɤkinɯ,
tɯ-xpa nɯ tɕu tɕe, tɕendɤre,
pɕawtsɯ khro ʑo ɲɯ-nɯ-sɤnde-a cha,
tɕe nɯnɯ nɯ-kɯ-ɤndu nɯnɯ kɯ, iɕqha nɯ,
a-rti ci kɯ-mpɕɯ-mpɕɤr ʑo tu-nɯ-sɯ-χti-a rtaʁ tɕe, 
shengdanjie nɯnɯ tɤ-rʑaʁ nɯ kɤ-rɟaʁ ɯ-ŋgɯ nɯ tɕu tɕe nɯ tu-ŋge-a tɕe,
ju-ɕe-a tɕe rcanɯ, tɯrme ra, ʑɯmkhɤm ʑo, nɤkinɯ,
ɲɯ-z-nɯsŋom-a-nɯ cha-a tɕe, 
\c causatif 让他们羡慕我
tɤ-tɕɯpɯ ra kɯnɤ a-ɕki, nɤkinɯ, (a-rʑaβ ɯ-kɯ-thu)
tɤ-rʑaβ ɯ-kɯ-thu ʁɟa ʑo ɣi-nɯ.
tɕeri jɤ-ɣe-nɯ tɕe, aʑo kɯ a-ku tu-sɤrlɤrlaɣ-a tɕe,
mɯ-tu-nɤle-a tɕe, ɲɯ-skat-a-nɯ3 cha-a nɯra ɲɯ-sɯsɤm pjɤ-ŋu tɕe. 
tɕe nɯ a-ku tu-sɤrlɤrlaɣ-a cha-a na-sɯso tɕe, tɕendɤre,
koŋla ʑo ɯ-ku nɯra "kɯra tu-ste-a" ɲɤ-sɯso,
ɲɤ-nɯ-sɤrlɤrlɤɣ tɕe,
ɯ-ku ɯ-taʁ, nɤki, tɤ-lu nɯnɯ lonba ʑo ɯ-thoʁ pjɤ-ɕe tɕe pjɤ-nɯ-lwoʁ ɲɯ-ŋu tɕe,
nɯra maka kɯ-mpɕɯ-mpɕɤr kɯ-βdɯ-βdi ɯ-sɯso tha-lɤt nɯra ʑo ɲɤ-nɯ-ɣɤme kɤ-ti ɲɯ-ŋu 
tɕe wuma tɯ-sɯso chɯ́-wɣ-lɤt nɯnɯ, nɯ kɯ kɯroz tɯʑo tɯ-kɯ-pe βze me kɤ-ti ɲɯ-ŋu



一个农家挤奶姑娘头顶着一桶牛奶，从田野里走回农庄。她忽然想入非非：“这桶牛奶卖得的钱，至少可以买回三百个鸡蛋。除去意外损失，这些鸡蛋可以孵得二百五十只小鸡。到鸡价涨得最高时，便可以拿这些小鸡到市场中去卖。那么这样一年到头，我便可分得很多赏钱，用这些钱足够买一条漂亮的新裙子。圣诞节晚宴上，我穿上漂亮迷人的新裙子，年青的小伙子们都会向我求婚，而我却要摇摇头拒绝他们。”想到这里，她真的摇起头来，头顶的牛奶倒在地上。她的美妙幻想也随之消失了。
这是说，想入非非不会给自己带来任何实惠。