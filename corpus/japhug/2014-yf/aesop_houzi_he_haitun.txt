ɣzɯ chondɤre iɕqha tɕhɯʁjɯ kɤ-ti ɲɯ-ŋu.
tɯrme ra, nɤkinɯ, rɟɤmtshu ɯ-taʁ nɤŋkɯŋke-nɯ tɤ-ŋu tɕe 
nɯ rca nɯ tɕu rɯdaʁ ntsɯ tu-ndo-nɯ ɲɯ-ŋgrɤl.
tɕendɤre nɯnɯ jɤ-ari-nɯ tɕe tɕe nɯnɯ tɕu,
nɯ-kɤ-nɯ-ntɕha ɯ-spa ɲɯ-ŋu.
tɕe nɯnɯ iɕqha, ʑmbrɯ ɯ-kɯ-lɤt ci pjɤ-tu tɕe,
ɣzɯ to-ndo ju-tsɯm pjɤ-ŋu.
tɕe nɤkinɯ, sɤtɕha nɯ-z-rɤʑi nɯ tɕu jɤ-zɣɯt nɯ tɕu tɕe, nɤkinɯ
qale wuma ʑo kɯ-wxti ci to-βzu jo-ɣi ɲɯ-ŋu 
tɕendɤre ʁlɤwur ʑo jo-ɣi tɕe tɕendɤre,
nɯ ɣɯ ʑmbrɯ nɯ, nɤki, qale kɯ chɤ-pɣaʁ.
tɕe chɤ-pɣaʁ tɕe tɕendɤre tɯrme nɯra kɤsɯfse ʑo tɯ-ci ɯ-ŋgɯ pjɤ-mtsaʁ-nɯ tɕe nɯ jo-ndʑaʁ-nɯ jo-nɯɕe-nɯ
tɕeri, nɤkinɯ, ɣzɯ nɯ wuma ʑo pjɤ-ɕqraʁ tɕe, tɯ-ci ɯ-ŋgɯ pjɤ-mtsaʁ ɲɯ-ŋu.
tɕendɤre iɕqha tɕhɯʁjɯ nɯ kɯ pam... pjɤ-mto ɲɯ-ŋu.
tɕendɤre tɯrme ɲɯ-ŋu ɲɤ-sɯso.
tɕendɤre tɯrme ɲɯ-ŋu ɲɤ-sɯso, tɕe nɯɕimɯma ʑo, nɤkinɯ,
ɯʑo ɯ-pa nɯtɕu jo-ɕe ɲɯ-ŋu.
jo-ʑɣɤrku ɲɯ-ŋu tɕe tɕendɤre,
ɯ-pa jo-ʑɣɤrku tɕe kɯki to-stu tɕe taʁ to-tɕɤt,
to-fkur tɕe taʁ to-tɕɤt ɲɯ-ŋu.
tɕendɤre kɯ-pɯ-pe zo, maka mɤ-kɯ-nɯɣmaz ʑo, nɤkinɯ, 
phɤri nɯ tɕu jo-sɤzɣɯt ɲɯ-ŋu.
tɕendɤre yadian kɤ-ti sɤtɕha nɯtɕu jɤ-azɣɯt tɕe tɕendɤre, iɕqha nɯ,
nɯnɯ tɕu sɤtɕha nɯ polaiousi kɤ-ti nɯ tɕu jo-sɤzɣɯt ɲɯ-ŋu.
tɕendɤre tɕhɯʁjɯ nɯ kɯ ɣzɯ ɯ-ɕki to-thu tɕe,
"nɤʑo yadian tɯrme ɯ-tɯ́-ŋu?" to-ti ɲɯ-ŋu.
tɕeri, nɤki, ɣzɯ nɯ kɯ "ŋu-a, nɤki,
aʑo ɣɯ kɯɕɯŋgɯ ɣɯ, nɤkinɯ, a-phama nɯra wuma ʑo tɯrme, nɤkinɯ, kɯ-mɤɕi, kɯ-pe pjɤ-ŋu-nɯ" to-ti ɲɯ-ŋu.
tɕeri tɕhɯʁjɯ nɯ kɯ li to-thu tɕe, nɤkinɯ, iɕqha,
"@polaiousi nɯra ɯ-tɯ-sɯz?" to-ti ɲɯ-ŋu.
tɕeri ɣzɯ nɯ kɯ @haitun nɯ kɯ tu-ti nɯ tɯrme ci ɲɯ-ŋu ɲɤ-sɯso ɲɯ-ŋu 
\c (relative) pseudo-cleft
tɕendɤre ɯ-lɤn to-βzu tɕe,
"nɯnɯ aʑo wuma ʑo, nɤkinɯ, a-βzaŋsa kɯ-pe ŋu" to-ti ɲɯ-ŋu.
tɕendɤre tɕhɯʁjɯ nɯ kɯ iɕqha ɣzɯ ɣɯ ɯ-khramba nɯnɯ, 
tokɯ... kɤ-rɯkhramba nɯ wuma ʑo ɯ-mbrɯ to-ɕɯŋgɯ ɲɯ-ŋu tɕe tɕendɤre
nɯ ma ɯ-taʁ mɯ-to-tsɯm ɲɯ-ŋu tɕe,
nɯ ma taʁ nɯ taʁ mɯ-to-tsɯm tɕe tɕe 
nɯ ɣzɯ nɯ tɯ-ci nɯ kɯ ɲɤ́-wɣ-sɯ-mtshɯɣ tɕe pjɤ-si tu-kɯ-ti ɲɯ-ŋu  
tɕe rɟɤmtshu ɯ-ŋgɯ nɯ tɕu pjɤ-si tu-kɯ-ti ɲɯ-ŋu 
tɕe kɯki χpi ki pɯ-pɯ-ŋu nɤ, nɯ iɕqha khramba ntsɯ kɯ-nɤβzɯβzu tɯrme nɯ ra ɣɯ 
kɯ-maqhu tɕe, nɤkinɯ, nɯ-kɯ-pe me kɤ-ti ɲɯ-ŋu.

出海航行的人喜欢带着一些动物，以供旅行中消遣。有个海员带着一只猴子航海，当到达雅典阿提卡的苏尼翁海峡时，一场风暴突然袭来，船被狂风巨浪打翻了，大家都纷纷跳入水中逃生，猴子也机灵地跳入水中。海豚看见了牠，以为是人，立即钻到牠底下，把牠托起来，安全地送往岸边。到达雅典海港珀赖欧斯时，海豚问那猴子是不是雅典人。他回答说：「是的，我祖先都是名人显贵。」海琢接着又问他知不知道珀赖欧斯。猴子以为海豚所说的也是个人，所以答道：「他是我非常要好的朋友。」海豚对猴子的谎话十分气愤，便不再托住猴子，让他淹死於海水中。

　　这个故事带出的启示就是：那些信口雌黄的人是始终会被识破其真面目的。
