khɯna, kumpɣa, qachɣa nɯra nɯ-χpi ci ɣɤʑu.
tɕendɤre khɯna chondɤre kumpɣa ni wuma ʑo βzaŋsa kɯ-ɤmɯmi pjɤ-ŋu-ndʑi tɕe, tɕendɤre,
tɯtɯrca ɕ-tu-nɤŋkɯŋke-ndʑi,
aʁɤndɯndɤt kɯ-ɤnɯɣro kɯ-rɯndzɤtshi ra ju-ɕe-ndʑi pjɤ-ŋu.
tɕendɤre ɕɤr tɕe tɕendɤre, kumpɣa nɯnɯ, nɤkinɯ,
tu-mtsaʁ tɕe, si ɯ-taʁ nɯ tɕu tu-ɕe tɕe,
tɕe si ɯ-taʁ nɯ tɕu ku-rma pjɤ-ŋu.
tɕe khɯna nɯnɯ, ɯ-pa nɯnɯ, si ɣɯ ɯ-kɯ-spoʁ ɯ-ŋgɯ nɯ tɕu ku-rma pjɤ-ŋu.
tɕendɤre tu-fsoʁ ʑatsa mda tɤ-ŋu ri tɕe, tɕendɤre 
kumpɣa nɯ nɯ ɕɯŋgɯ kɯ-fsɯ-fse nɯ tɕu, nɤkinɯ, tu-mbri pjɤ-ŋu.
tɕe tu-ɣɤɕqali pjɤ-ŋu tɕe tɕendɤre,
kumpɣa, nɤki, qachɣa ci pjɤ-tu tɕe, 
tɕe kumpɣa nɯnɯ ɯ-skɤt nɯ pa-mtshɤm tɕe tɕendɤre 
"kumpɣa ɯ-ɕa nɯ tu-ndze-a ra" ɲɯ-sɯsɤm pjɤ-ŋu tɕe tɕe,
jo-ɣi tɕendɤre si ɯ-qa nɯ tɕu to-ndzur.
tɕendɤre wuma ʑo kɯ-ɤrɯjɤrɤβ to-ʑɣɤpa tɕe, 
kumpɣa ɯ-ɕki "pɯ-ɣi" to-ti ɲɯ-ŋu.
"wo nɯnɯ, nɤkinɯ, nɤ-skɤt ɯ-tɯ-mpɕɤr, 
nɯ sthɯci ʑo tɯ-skɤt kɯ-mpɕɤr nɯ, aʑo pɯ-mtsham-a tɕe rcanɯ,
ci ku-ta-rqoʁ wuma ʑo ɲɯ-sɯsam-a" to-ti.
tɕe "pɯ-ɣi" to-ti,
tɕe "tɯtɯrca nɯrɤɣo-tɕi tɕe, tɕe ɲɯ-pe" to-ti ɲɯ-ŋu.
tɕe nɤkinɯ, kumpɣa nɯ kɯ ɯ-tɕha ɲɤ-kho tɕe, （做了回答）
"nɤʑo, nɤki iɕqha, si ɯ-kɯ-spoʁ ɯ-ŋgɯ zɯ, nɤkinɯ, kɯ-rɯru ci tu tɕe,
nɯnɯ tɯ-rʑaʁ kɤ-mdi ʑo chɯ-rɯru ɕti tɕe, ɯnɯnɯ (kɯ-mdi = kɤ-mdi)
nɤkinɯ, ɕ-tɤ-zrɤre tɕe a-pɯ-mtshɤm tɕe tɕe,
kɯm a-tɤ-ci tɕe tɕe nɯ koʁmɯz nɤ, aʑo pjɯ-ɣi-a khɯ ma nɯ mɤɕtʂa mɤ-khɯ" to-ti ɲɯ-ŋu.
tɕe kumpɣa nɯnɯ, iɕqha nɯ, nɯnɯ, kɯm kɯ-rɯru nɯ ʑ-lo-nɤkhɤzŋga ɲɯ-ŋu ri,
khɯna pjɤ-ŋu tɕe, nɯ ɕɯmɯma ʑo chɤ-nɯɬoʁ tɕe,
ndɤre chɤ-mtsaʁ tɕe 
tɕendɤre qachɣa nɯ rcanɯ chɤ-rɤfɯfɕɤt ʑo tɕe ko-mtsɯɣ ɲɯ-ŋu.
tɕe ma nɤkinɯ, kumpɣa ɯ-ɕa kɤ-ndza ra mɯ-pjɤ-khɯ tɕe,
tɕendɤre kɯki χpi nɯ pɯ-pɯ-ŋu nɤ, nɤkinɯ,
kɯ-ɕqraʁ tɯrme, kɯ-ɕqraʁ nɯ tɤ-ŋu tɕe, tɕendɤre
nɯra kɯ-sɤɣmu ra tɤ-tu tɕe maka ʑo, nɤki iɕqha nɯ,
mɤ-kɤ-mbɣom pjɤ-cha tɕe tɕendɤre  （保持冷静）
wuma ʑo kɯ-ɤpɤmbɯmbat ʑo ɯ-ʁgra nɯnɯ kɤ-sat cha" tu-ti-nɯ ɲɯ-ŋu.

狗与公鸡结交为朋友，他们一同赶路。到了晚上，公鸡一跃跳到树上，在树枝上栖息，
狗就在下面树洞里过夜。黎明到来时，公鸡像往常一样啼叫起来。有只狐狸听见鸡叫，想要
吃鸡肉，便跑来站在树下，恭敬地请鸡下来，并说：“多么美的嗓音啊！太悦耳动听了，我
真想拥抱你。快下来，让我们一起唱支小夜曲吧。”鸡回答说：“请你去叫醒树洞里的那个
看门守夜的，他一开门，我就可以下来。”狐狸立刻去叫门，狗突然跳了起来，把他咬住撕
碎了。
　　这故事说明，聪明的人临危不乱，巧妙而轻易地击败敌人。
 