kɯɕɯŋgɯ tɕe, nɤkinɯ, nɤki tɕe,
tɯ-βzaŋsa cho pri kɤ-ti ci ɣɤʑu.
tɕendɤre ɯ-xso nɯ tɕu, wuma ʑo, nɤkinɯ, βzaŋsa kɯ-ɤmɯmi ci pjɤ-tu-ndʑi tɕe,
tɕe tʂu tɤ-ŋke-ndʑi kɯnɤ pjɯ-rɯkhɤcɤl-ndʑi tɕe, 
nɯ koŋla ʑo tɕiʑo rca βzaŋsa stu ʑo kɯ-pe nɯpa-tɕi ra tɕe, nɤkinɯ,
tshi tsuku mɤ-kɯ-pe kɯ-fse, kɯra kɯ-fse tu-tu mɤβdi ma 
wuma ʑo aqurle-tɕi ra" tu-ti-ndʑi pjɤ-ŋu.
tɕendɤre tɯ-ɣjɤn tɕe li pjɤ-ŋke-ndʑi ɲɯ-ŋu tɕe
tɕeri nɯʁlɤwur ʑo tɕe, nɤkinɯ, pri ci jo-ɣi ɲɯ-ŋu.
tɕe pri jo-ɣi tɕe tɕendɤre 
nɯnɯ ndʑi-ŋgɯz tɯ-rdoʁ nɯnɯ ɕlaʁ ʑo, nɤkinɯ,  nɤkinɯ, 
ci nɯ ɕɯŋgɯ tɕe si, sɯku tɕe to-nɯrʁɯrʁa  tɕe to-ɕe ɲɯ-ŋu.
tɕe ko-k-ɤnbaʁ-ci ɲɯ-ŋu.
tɕe ci nɯnɯ kɯ, tɕendɤre "kɤ-phɣo ra mɯ-ɲɯ-ɤtsɯtsu ɕti" ɲɤ-sɯso tɕendɤre
li ɕlaʁ ɯ-pɤlɤjlɯz ci to-tu ɯ-βlu ci to-tu tɕe,
nɯ ɕɯmɯma ʑo ɯ-thoʁ nɯ tɕu lo-ʑɣɤxthom tɕendɤre 
ɯ-sŋɯro tɕhi kɤ-cha ʑo ɲɤ-nɤɕqa tɕe, pɯ-kɯ-si to-ʑɣɤpa ɲɯ-ŋu.
ma nɤkinɯ, ɯʑo kɯ nɯ ɕɯŋgɯ pjɤ-mtshɤm tɕe, nɤki
tɯrme ra kɯ, nɤki, "pri nɯ kɯ tɯrme pɯ-kɯ-si nɯ maka mɤ-ndze" kɤ-ti nɯ pjɤ-mtshɤm ɲɯ-ŋu tɕe tɕendɤre,
nɯra to-fse tɕe, tɕendɤre
pri nɯ ɯ-ɕki jɤ-azɣɯt tɕe
ɯ-ɕna kɯ koŋla ʑo, ɯ-rna nɯra to-znɤmnɤm,
ɯ-rŋa nɯra aʁɤndɯndɤt to-nɤmnɤm tɕe tó-wɣ-nɤrtɯrtoʁ tɕe,
tɕendɤre jo-nɯɕe ɲɯ-ŋu.
jo-jɣɤt tɕe jo-nɯɕe ɲɯ-ŋu.
tɕe iɕqha kɤ-kɯ-ɤnbaʁ, sɯku tɤ-kɯ-ɤri tɯrme nɯ pjɤ-ɣi tɕe 
nɤkinɯ, ɯ-βzaŋsa nɯ ɯ-ɕki 
"pri kɯ nɤ-rnɤɣmbɤj thɯthɤci ta-tɯt?" to-ti ɲɯ-ŋu
tɕeri iɕqha tɯrme nɯ kɯ ɯʑo ɯ-ɕki kɤ-ti pjɤ-ɕti ri, 
\c 是针对爬到树上的那个人
nɯnɯ kɯ nɤki to-ti tɕe, 
"pri kɯ a-ɕki ɲɯ-ti, "ɯ-qhu tɕe wuma ʑo a-tɤ-tɯrɯndzaŋspa tɕe iɕqha, nɤki
mɤ-kɯ-pe tɤ-tu tɕe, mɤ-kɯ-sɤqur tɯrme ra nɯ-rca a-mɤ-tɤ-tɯ-ŋke" ɲɯ-ti" to-ti ɲɯ-ŋu 
tɕendɤre kɯki χpi ki pɯ-pɯ-ŋu nɤ,
"koŋla, nɤki, mɤ-kɯ-pe tɤ-tu tɕe, mɤ-kɯ-sɤqur tɯrme nɯnɯ, nɤki
βzaŋsa kɯ-taŋ nɯ maʁ kɤ-ti ɲɯ-ŋu" kɤ-ti ɲɯ-ŋu.

两个平常非常要好的朋友一道上路。途中，突然遇到一头大熊，其中的一个立即闪电般地抢先爬上了树，躲了起来，而另一个眼见逃生无望，便灵机一动马上躺倒在地上，紧紧地屏住呼吸，假装死了。据说，熊从来不吃死人。熊走到他跟前，用鼻子在他脸上嗅了嗅，转身就走了。躲在树上的人下来后，问熊在他耳边说了些什么。那人委婉地回答说：“熊告诉 我，今后千万注意，别和那些不能共患难的朋友一起同行。”

　　这故事说明，不能共患难的人不是真正的朋友。

